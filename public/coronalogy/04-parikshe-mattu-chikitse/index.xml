<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ಪರೀಕ್ಷೆ ಮತ್ತು ಚಿಕಿತ್ಸೆ on Ejnana</title>
    <link>https://ejnana.github.io/coronalogy/04-parikshe-mattu-chikitse/</link>
    <description>Recent content in ಪರೀಕ್ಷೆ ಮತ್ತು ಚಿಕಿತ್ಸೆ on Ejnana</description>
    <generator>Hugo -- gohugo.io</generator>
    <language>kn</language>
    <lastBuildDate>Fri, 04 Sep 2020 13:34:02 +0530</lastBuildDate><atom:link href="https://ejnana.github.io/coronalogy/04-parikshe-mattu-chikitse/index.xml" rel="self" type="application/rss+xml" />
    <item>
      <title>ಥರ್ಮಲ್ ಸ್ಕ್ಯಾನರ್ ಕೆಲಸವೇನು?</title>
      <link>https://ejnana.github.io/coronalogy/04-parikshe-mattu-chikitse/001/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/04-parikshe-mattu-chikitse/001/</guid>
      <description>ಬಸ್ ನಿಲ್ದಾಣದಲ್ಲಿ ಜನರ ಥರ್ಮಲ್ ಸ್ಕ್ರೀನಿಂಗ್ ಮಾಡಲಾಯಿತು ಎನ್ನುವಂತಹ ಸುದ್ದಿಗಳನ್ನು ನೀವು ಕೇಳಿರಬಹುದು. ವೈದ್ಯಕೀಯ ಸಿಬ್ಬಂದಿ ತಮ್ಮ ಕೈಯಲ್ಲೊಂದು ಯಂತ್ರ ಹಿಡಿದಿದ್ದ ಚಿತ್ರವನ್ನೂ ನೋಡಿರಬಹುದು. ಆ ಯಂತ್ರವೇ ಥರ್ಮಲ್ ಸ್ಕ್ಯಾನರ್.
ದೇಹದ ಉಷ್ಣತೆಯನ್ನು ಅಳೆಯಲು ತಾಪಮಾಪಕವನ್ನು (ಥರ್ಮಾಮೀಟರ್) ಬಳಸುವುದು ನಮಗೆ ಗೊತ್ತು. ಈ ಥರ್ಮಲ್ ಸ್ಕ್ಯಾನರ್ ಕೂಡ ಥರ್ಮಾಮೀಟರಿನದೇ ಒಂದು ವಿಧ. ನೋಡಲು ಪಿಸ್ತೂಲಿನಂತಿರುವ ಈ ಯಂತ್ರಕ್ಕೆ ಥರ್ಮಾಮೀಟರ್ ಗನ್ ಎಂಬ ಹೆಸರೂ ಇದೆ.
ವ್ಯಕ್ತಿಯ ದೇಹದಿಂದ ಅವಕೆಂಪು (ಇನ್‌ಫ್ರಾ‌ರೆಡ್) ಕಿರಣಗಳ ರೂಪದಲ್ಲಿ ಹೊರಹೊಮ್ಮುವ ಶಾಖವನ್ನು ದೂರದಿಂದಲೇ ಅಳೆಯುವ ಮೂಲಕ ಆತನ ದೇಹದ ಉಷ್ಣತೆಯನ್ನು ಪತ್ತೆಮಾಡುವುದು ಇವುಗಳ ವೈಶಿಷ್ಟ್ಯ. ಬಾಯಿಯಲ್ಲೋ ಕಂಕುಳಿನಲ್ಲೋ ಥರ್ಮಾಮೀಟರ್ ಇಟ್ಟು ಅಳೆಯುವುದು ಪ್ರಾಯೋಗಿಕವಲ್ಲ ಎನ್ನುವಂತಹ ಸನ್ನಿವೇಶಗಳಲ್ಲಿ ದೇಹದ ಉಷ್ಣತೆಯನ್ನು ಬೇಗನೆ ಅಳೆಯಲು ಇವು ಬಹಳ ಉಪಯುಕ್ತ.</description>
    </item>
    
    <item>
      <title>ಟೆಸ್ಟಿಂಗ್ ಕಿಟ್ ಅಂದರೆ ಏನು?</title>
      <link>https://ejnana.github.io/coronalogy/04-parikshe-mattu-chikitse/002/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/04-parikshe-mattu-chikitse/002/</guid>
      <description>ಕೋವಿಡ್-೧೯ ಯಾರಿಗಾದರೂ ತಗುಲಿದೆಯೆಂದರೆ ಅದನ್ನು ತಕ್ಷಣವೇ ಪತ್ತೆಮಾಡುವುದು ಅನಿವಾರ್ಯ. ಏಕೆಂದರೆ ರೋಗ ದೃಢಪಟ್ಟ ನಂತರವಷ್ಟೇ ವೈದ್ಯರು ಅದಕ್ಕೆ ಸೂಕ್ತ ಚಿಕಿತ್ಸೆ ನೀಡಬಲ್ಲರು. ನಿಯಂತ್ರಣ ಕ್ರಮಗಳನ್ನು ಕೈಗೊಂಡು ರೋಗ ಇನ್ನಷ್ಟು ಹರಡದಂತೆ ತಡೆಯುವುದು ಕೂಡ ರೋಗಪತ್ತೆಯ ಕೆಲಸ ಕ್ಷಿಪ್ರವಾಗಿ ನಡೆದಾಗ ಮಾತ್ರ ಸಾಧ್ಯವಾಗುತ್ತದೆ. ಇಂತಹ ಪರೀಕ್ಷೆಗಳು ಎಷ್ಟು ಮುಖ್ಯವೆಂದರೆ &amp;ldquo;ಪರೀಕ್ಷಿಸಿ, ಪರೀಕ್ಷಿಸಿ, ಪರೀಕ್ಷಿಸಿ ಎನ್ನುವುದೇ ಎಲ್ಲ ದೇಶಗಳಿಗೂ ನಾವು ನೀಡುತ್ತಿರುವ ಸಂದೇಶ&amp;rdquo; ಎಂದು ವಿಶ್ವ ಆರೋಗ್ಯ ಸಂಸ್ಥೆ ಕೂಡ ಹೇಳಿದೆ.
ರೋಗಿಗಳು ಯಾವ ರೋಗದಿಂದ ಬಾಧಿತರಾಗಿದ್ದಾರೆ ಎಂದು ತಿಳಿಯಲು ಹಲವು ವಿಧಾನಗಳಿವೆ. ಕೋವಿಡ್-೧೯ ಸಂದರ್ಭದಲ್ಲಿ ರೋಗಿಗಳ ಗಂಟಲ ದ್ರವವನ್ನು ಸಂಗ್ರಹಿಸಿ ಪ್ರಯೋಗಾಲಯದಲ್ಲಿ ಪರೀಕ್ಷಿಸುತ್ತಿರುವುದು ಇಂತಹ ವಿಧಾನಗಳಲ್ಲೊಂದು. ಇದೇ ಉದ್ದೇಶಕ್ಕಾಗಿ ರಕ್ತಸಾರದ (ಸೀರಮ್) ಪರೀಕ್ಷೆಯನ್ನೂ ಅಭಿವೃದ್ಧಿಪಡಿಸಲಾಗುತ್ತಿದೆ.</description>
    </item>
    
    <item>
      <title>ಪೂಲ್ ಟೆಸ್ಟಿಂಗ್ ಅಂದರೇನು?</title>
      <link>https://ejnana.github.io/coronalogy/04-parikshe-mattu-chikitse/003/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/04-parikshe-mattu-chikitse/003/</guid>
      <description>ಕೋವಿಡ್-೧೯ರಂತಹ ಜಾಗತಿಕ ಸೋಂಕನ್ನು ಪರಿಣಾಮಕಾರಿಯಾಗಿ ನಿಯಂತ್ರಿಸುವಲ್ಲಿ ರೋಗಪತ್ತೆ ಪರೀಕ್ಷೆಯ ಪಾತ್ರ ಮಹತ್ವದ್ದು. ಸಾಧ್ಯವಿದ್ದಷ್ಟೂ ಕಡಿಮೆ ಸಮಯದಲ್ಲಿ ಸಾಧ್ಯವಾದಷ್ಟೂ ಹೆಚ್ಚು ಜನರನ್ನು ಪರೀಕ್ಷಿಸಿದರೆ ಮಾತ್ರ ಸೋಂಕಿತರನ್ನು ಪತ್ತೆಮಾಡುವುದು, ಚಿಕಿತ್ಸೆಯ ವ್ಯವಸ್ಥೆ ಮಾಡುವುದು, ಸೋಂಕು ಇನ್ನಷ್ಟು ಹರಡದಂತೆ ನೋಡಿಕೊಳ್ಳುವುದು ಸಾಧ್ಯವಾಗುತ್ತದೆ.
ಪರೀಕ್ಷಿಸಬೇಕಿರುವ ಜನರ ಸಂಖ್ಯೆಯ ಹೋಲಿಕೆಯಲ್ಲಿ ಟೆಸ್ಟಿಂಗ್ ಕಿಟ್‌ಗಳು ಸಾಕಷ್ಟು ಪ್ರಮಾಣದಲ್ಲಿ ಲಭ್ಯವಿಲ್ಲದಿದ್ದರೆ ಪರೀಕ್ಷೆಗಳನ್ನು ಹೆಚ್ಚಿನ ಸಂಖ್ಯೆಯಲ್ಲಿ ಮಾಡುವುದು ಕಷ್ಟ. ಹಾಗೆಯೇ, ಸಾವಿರಾರು ಜನರಿಂದ ಸಂಗ್ರಹಿಸಿದ ಮಾದರಿಗಳನ್ನು ಪ್ರತ್ಯೇಕವಾಗಿ ಪರೀಕ್ಷಿಸಲು ಸಾಕಷ್ಟು ಸಮಯವೂ ಬೇಕು.
ಇದಕ್ಕೆ ತಾತ್ಕಾಲಿಕ ಪರಿಹಾರವೇ &amp;lsquo;ಪೂಲ್ ಟೆಸ್ಟ್&amp;rsquo;. ಕೋವಿಡ್-೧೯ ಸೋಂಕು ಅಷ್ಟೇನೂ ವ್ಯಾಪಕವಾಗಿ ಹರಡಿಲ್ಲದ ಪ್ರದೇಶಗಳಲ್ಲಿ, ಪರೀಕ್ಷೆಗೆ ಒಳಗಾಗುವ ಪ್ರತಿ ಐದು ಜನರ ಮಾದರಿಗಳನ್ನು ಒಟ್ಟಿಗೆ ಪರೀಕ್ಷಿಸುವುದು ಇದರ ಉದ್ದೇಶ.</description>
    </item>
    
    <item>
      <title>ವೆಂಟಿಲೇಟರ್ ಅಂದರೆ ಏನು?</title>
      <link>https://ejnana.github.io/coronalogy/04-parikshe-mattu-chikitse/004/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/04-parikshe-mattu-chikitse/004/</guid>
      <description>ವೆಂಟಿಲೇಟರ್ ಎನ್ನುವ ಪದಕ್ಕೆ ನಿಘಂಟಿನಲ್ಲಿ ಸಿಗುವ ಅರ್ಥ ಗವಾಕ್ಷಿ ಅಥವಾ ಗಾಳಿ ಕಿಟಕಿ. ಕೊಠಡಿಗಳ ಒಳಗೆ ಸರಾಗವಾಗಿ ಗಾಳಿಯಾಡುವಂತೆ ಮಾಡಲು ಕಟ್ಟಡಗಳಲ್ಲಿ ಇವುಗಳನ್ನು ರೂಪಿಸಿರುತ್ತಾರೆ. ಇದೇ ರೀತಿ ನಮ್ಮ ದೇಹಕ್ಕೆ ಅಗತ್ಯವಾದ ಆಕ್ಸಿಜನ್ ಪೂರೈಕೆ ಸರಾಗವಾಗಿರುವಂತೆ ನೋಡಿಕೊಳ್ಳುವುದು ವೈದ್ಯಕೀಯ ಕ್ಷೇತ್ರದಲ್ಲಿ ಬಳಕೆಯಾಗುವ, ಕೋವಿಡ್-೧೯ರ ಸಂದರ್ಭದಲ್ಲಿ ಸಾಕಷ್ಟು ಸುದ್ದಿಯಲ್ಲಿರುವ, &amp;lsquo;ವೆಂಟಿಲೇಟರ್&amp;rsquo; ಎಂಬ ಯಂತ್ರದ ಉದ್ದೇಶ.
ನಾವು ಆರೋಗ್ಯವಾಗಿರುವಾಗ ಉಸಿರಾಟದ ಪ್ರಕ್ರಿಯೆ ಸರಾಗವಾಗಿ ನಡೆಯುವಂತೆ ನಮ್ಮ ದೇಹವೇ ನೋಡಿಕೊಳ್ಳುತ್ತದೆ. ಆದರೆ ನಾವು ಅನಾರೋಗ್ಯಕ್ಕೆ ತುತ್ತಾದಾಗ, ನಮ್ಮಲ್ಲಿ ಉಸಿರಾಟಕ್ಕೆ ಸಂಬಂಧಿಸಿದ ತೊಂದರೆಗಳು ಕಾಣಿಸಿಕೊಳ್ಳಬಹುದು ಮತ್ತು ದೇಹದ ಅಂಗಾಂಗಗಳಿಗೆ ಆಕ್ಸಿಜನ್ ಕೊರತೆ ಉಂಟಾಗಬಹುದು.
ಆಕ್ಸಿಜನ್ ಸಾಕಷ್ಟು ಪ್ರಮಾಣದಲ್ಲಿ ದೊರಕದ ಸಂದರ್ಭದಲ್ಲಿ ಕೊಳವೆ ಅಥವಾ ಮಾಸ್ಕ್ ಮೂಲಕ ರೋಗಿಗಳಿಗೆ ಅದನ್ನು ಪೂರೈಸುವ ಅಭ್ಯಾಸ ಇದೆ.</description>
    </item>
    
    <item>
      <title>ಕ್ಲಿನಿಕಲ್ ಟ್ರಯಲ್ ಅಂದರೇನು?</title>
      <link>https://ejnana.github.io/coronalogy/04-parikshe-mattu-chikitse/005/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/04-parikshe-mattu-chikitse/005/</guid>
      <description>ಯಾವುದೇ ರೋಗಕ್ಕೆ ಲಸಿಕೆಯಾಗಲೀ ಚಿಕಿತ್ಸೆಯಾಗಲೀ ಇಲ್ಲ ಎಂದರೆ ಅಂತಹ ರೋಗಗಳ ಬಗ್ಗೆ ಭೀತಿಯುಂಟಾಗುವುದು ಸಹಜ. ಕೋವಿಡ್-೧೯ ಸಂದರ್ಭದಲ್ಲಿ ಆಗುತ್ತಿರುವುದು ಇದೇ. ಈ ಭೀತಿಯನ್ನು ದೂರವಾಗಿಸುವ ಉದ್ದೇಶದಿಂದ ವಿಶ್ವದೆಲ್ಲೆಡೆಯ ವೈದ್ಯವಿಜ್ಞಾನಿಗಳು ಕೋವಿಡ್-೧೯ ತಡೆಯುವ ಹಾಗೂ ವಾಸಿಮಾಡುವ ಔಷಧಗಳನ್ನು ತಯಾರಿಸುವ ಪ್ರಯತ್ನಗಳಲ್ಲಿ ತೊಡಗಿಕೊಂಡಿದ್ದಾರೆ.
ಹೀಗೆ ಔಷಧ ಸಿದ್ಧಪಡಿಸಿದ್ದೇವೆ ಎಂದು ಯಾರಾದರೂ ಹೇಳಿದರೆ ಆ ಔಷಧದ ಬಳಕೆಯನ್ನು ಥಟ್ಟನೆ ಪ್ರಾರಂಭಿಸುವಂತಿಲ್ಲ. ಅದರ ಬಳಕೆಗೆ ಅನುಮತಿ ದೊರಕುವುದು ಕೂಲಂಕಷ ಪರೀಕ್ಷೆಗಳು ನಡೆದ ನಂತರವೇ. ಚಿಕಿತ್ಸಾತ್ಮಕ ಪ್ರಯೋಗಗಳು (ಕ್ಲಿನಿಕಲ್ ಟ್ರಯಲ್ಸ್) ಎಂದು ಕರೆಯುವುದು ಇದನ್ನೇ.
ಔಷಧಗಳ ಪರೀಕ್ಷೆ ಹಲವು ಹಂತಗಳಲ್ಲಿ ನಡೆಯುತ್ತದೆ. ರೋಗಕಾರಕಗಳ ಮೇಲೆ ಅದು ಯಾವ ಪರಿಣಾಮ ಬೀರುತ್ತದೆ, ಔಷಧ ಪರಿಣಾಮಕಾರಿಯಾಗಲು ಅದನ್ನು ಎಷ್ಟು ಸಾರಿ ಯಾವ ಪ್ರಮಾಣದಲ್ಲಿ ಎಷ್ಟು ಸಮಯದವರೆಗೆ ಕೊಡಬೇಕು, ರೋಗಿಗಳ ಮೇಲೆ ಅದು ಉಂಟುಮಾಡಬಹುದಾದ ಅಡ್ಡಪರಿಣಾಮಗಳು ಯಾವುವು - ಹೀಗೆ ಅನೇಕ ವಿಷಯಗಳನ್ನು ಇಲ್ಲಿ ಪರೀಕ್ಷಿಸಲಾಗುತ್ತದೆ.</description>
    </item>
    
    <item>
      <title>ಪ್ಲಾಸ್ಮಾ ಚಿಕಿತ್ಸೆ ಅಂದರೇನು?</title>
      <link>https://ejnana.github.io/coronalogy/04-parikshe-mattu-chikitse/006/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/04-parikshe-mattu-chikitse/006/</guid>
      <description>ಯಾವುದೇ ರೋಗಕಾರಕ (ಪ್ಯಾಥೋಜೆನ್) ದಾಳಿಮಾಡಿದಾಗ ನಮ್ಮ ದೇಹದ ಪ್ರತಿರಕ್ಷಣ ವ್ಯವಸ್ಥೆಯು (ಇಮ್ಯೂನ್ ಸಿಸ್ಟಂ) ಪ್ರತಿಕಾಯವೆಂಬ (ಆಂಟಿಬಾಡಿ) ದೇಹರಕ್ಷಕ ಪದಾರ್ಥವನ್ನು ಉತ್ಪಾದಿಸುತ್ತದೆ. ದಾಳಿಮಾಡಿರುವ ರೋಗಕಾರಕದ ವಿರುದ್ಧ ಹೋರಾಡಿ ನಮ್ಮ ಆರೋಗ್ಯ ಕಾಪಾಡುವುದು ಇದರ ಕೆಲಸ. ಪ್ರತಿಕಾಯಗಳು ಸಾಕಷ್ಟು ಪ್ರಮಾಣದಲ್ಲಿ ಉತ್ಪತ್ತಿಯಾದರೆ, ರೋಗಕಾರಕದಿಂದ ಉಂಟಾದ ರೋಗವು ನಿವಾರಣೆಯಾಗುತ್ತದೆ ಹಾಗೂ ರೋಗಪೀಡಿತ ವ್ಯಕ್ತಿ ಚೇತರಿಸಿಕೊಳ್ಳುತ್ತಾನೆ.
ಪ್ಲಾಸ್ಮಾ ಎನ್ನುವುದು ನಮ್ಮ ದೇಹದಲ್ಲಿರುವ ರಕ್ತದ ಜೀವರಸ. ಇದು ರಕ್ತದ ದ್ರವ ಭಾಗವಾಗಿದ್ದು, ರಕ್ತಕೋಶಗಳು (ಬ್ಲಡ್ ಸೆಲ್ಸ್) ಇದರಲ್ಲಿ ತೇಲುತ್ತಿರುತ್ತವೆ. ಯಾವುದೇ ರೋಗದಿಂದ ಚೇತರಿಸಿಕೊಂಡ ವ್ಯಕ್ತಿಗಳ ಪ್ಲಾಸ್ಮಾದಲ್ಲಿ ಆ ರೋಗಕಾರಕದ ವಿರುದ್ಧ ಹೋರಾಡುವ ಪ್ರತಿಕಾಯಗಳೂ ಇರುವುದು ಸಾಧ್ಯ.
ಅನಾರೋಗ್ಯದ ನಂತರ ಚೇತರಿಸಿಕೊಳ್ಳುತ್ತಿರುವ ವ್ಯಕ್ತಿಯನ್ನು &amp;lsquo;convalescent&amp;rsquo; ಎಂದು ಕರೆಯುತ್ತಾರೆ. Convalescent plasma ಎನ್ನುವುದು ಇಂತಹ ವ್ಯಕ್ತಿಗಳ ದೇಹದಿಂದ ತೆಗೆದ ಪ್ಲಾಸ್ಮಾದ ಹೆಸರು.</description>
    </item>
    
    <item>
      <title>ಆಂಟಿವೈರಲ್ ಡ್ರಗ್ ಅಂದರೇನು?</title>
      <link>https://ejnana.github.io/coronalogy/04-parikshe-mattu-chikitse/007/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/04-parikshe-mattu-chikitse/007/</guid>
      <description>ಕೋವಿಡ್-೧೯ ರೋಗವನ್ನು ಉಂಟುಮಾಡುವುದು &amp;lsquo;severe acute respiratory syndrome coronavirus 2 (SARS-CoV-2)&amp;rsquo; ಎಂಬ ರೋಗಕಾರಕ. ಹೆಸರೇ ಹೇಳುವಂತೆ ಇದೊಂದು ವೈರಸ್. ಇದೇ ರೀತಿ ಬ್ಯಾಕ್ಟೀರಿಯಾ, ಫಂಗಸ್ ಮುಂತಾದ ಬೇರೆಬೇರೆ ರೋಗಕಾರಕಗಳು ಬೇರೆಬೇರೆ ರೋಗಗಳಿಗೆ ಕಾರಣವಾಗಬಲ್ಲವು.
ಯಾವುದೇ ರೋಗಕ್ಕೆ ಚಿಕಿತ್ಸೆ ನೀಡುವಾಗ ಅದು ಯಾವ ರೋಗಕಾರಕದಿಂದ ಉಂಟಾಗಿದೆ ಎನ್ನುವುದನ್ನು ಗಮನದಲ್ಲಿಟ್ಟುಕೊಂಡು ಅದಕ್ಕೆ ಸೂಕ್ತವಾದ ಔಷಧಗಳನ್ನು ನೀಡಲಾಗುತ್ತದೆ. ನಮಗೆಲ್ಲ ಪರಿಚಯವಿರುವ &amp;lsquo;ಆಂಟಿಬಯಾಟಿಕ್&amp;rsquo; ಔಷಧಗಳು ಬ್ಯಾಕ್ಟೀರಿಯಾದಿಂದ ಉಂಟಾದ ಸೋಂಕುಗಳ ಚಿಕಿತ್ಸೆಯಲ್ಲಿ ಬಳಕೆಯಾಗುತ್ತವೆ.
ಇದೇರೀತಿ ವೈರಸ್‌ನಿಂದ ಉಂಟಾಗುವ ಸೋಂಕುಗಳಿಗೆ ನೀಡುವ ಔಷಧಗಳನ್ನು &amp;lsquo;ಆಂಟಿವೈರಲ್ ಡ್ರಗ್ಸ್&amp;rsquo; ಎಂದು ಕರೆಯುತ್ತಾರೆ. ರೋಗಕಾರಕ ವೈರಸ್‌ಗಳ ಬೆಳವಣಿಗೆಯನ್ನು ತಡೆಯುವ ಮೂಲಕ ಈ ಔಷಧಗಳು ಕೆಲಸಮಾಡುತ್ತವೆ,
ಬಹುತೇಕ ಆಂಟಿವೈರಲ್ ಔಷಧಗಳು ನಿರ್ದಿಷ್ಟ ವೈರಸ್‌ನ ವಿರುದ್ಧ ಕೆಲಸ ಮಾಡುತ್ತವೆ.</description>
    </item>
    
  </channel>
</rss>
