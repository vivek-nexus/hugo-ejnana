<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ಇದೂ ತಿಳಿದಿರಲಿ on Ejnana</title>
    <link>https://ejnana.github.io/coronalogy/05-iduu-tilidirali/</link>
    <description>Recent content in ಇದೂ ತಿಳಿದಿರಲಿ on Ejnana</description>
    <generator>Hugo -- gohugo.io</generator>
    <language>kn</language>
    <lastBuildDate>Fri, 04 Sep 2020 13:34:02 +0530</lastBuildDate><atom:link href="https://ejnana.github.io/coronalogy/05-iduu-tilidirali/index.xml" rel="self" type="application/rss+xml" />
    <item>
      <title>ಹೋರಾಟದಲ್ಲಿ ನಮ್ಮ ಪಾತ್ರವೇನು?</title>
      <link>https://ejnana.github.io/coronalogy/05-iduu-tilidirali/001/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/05-iduu-tilidirali/001/</guid>
      <description>ಯಾವುದೇ ಪ್ರಮುಖ ವಿಷಯ ಕುರಿತು ಸರಿಯಾದ ಮಾಹಿತಿ ಸಿಗದೇ ಇರುವುದು, ಅತಿಯಾಗಿ ಸಿಗುವುದು ಎರಡೂ ಆತಂಕಕಾರಿ. COVID-19 ವಿಷಯದಲ್ಲಿ ಆಗುತ್ತಿರುವುದು ಇದೇ. ಸಂವಹನದ ಎಲ್ಲ ಮಾಧ್ಯಮಗಳಲ್ಲೂ ಇದನ್ನು ಕುರಿತ ಮಾಹಿತಿಯೇ ತುಂಬಿಕೊಂಡಿದೆ, ಮತ್ತು ಮಾಹಿತಿಯ ಆ ರಾಶಿಯಲ್ಲಿ ಸತ್ಯ-ಸುಳ್ಳುಗಳೆರಡೂ ಬೆರೆತುಹೋಗಿವೆ. &amp;lsquo;ಇನ್‌ಫೋಡೆಮಿಕ್&amp;rsquo; ಎಂದು ಕರೆಯಲಾಗಿರುವುದು ಇದನ್ನೇ. &amp;ldquo;ತಪ್ಪು ಮಾಹಿತಿ ಹರಡುತ್ತಿರುವ ಈ ವಿದ್ಯಮಾನವೂ COVID-19ನಂತೆಯೇ ನಮ್ಮೆಲ್ಲರ ಶತ್ರು&amp;rdquo; ಎಂದು ವಿಶ್ವಸಂಸ್ಥೆಯ ಪ್ರಧಾನ ಕಾರ್ಯದರ್ಶಿ ಕೂಡ ಹೇಳಿದ್ದಾರೆ.
ತಪ್ಪು ಮಾಹಿತಿಯ ವಿರುದ್ಧದ ಈ ಹೋರಾಟದಲ್ಲಿ ನಾವು ಮಾಡಬಹುದಾದ ಕೆಲಸಗಳೂ ಬಹಳಷ್ಟಿವೆ. ಸಮಾಜ ಜಾಲಗಳಲ್ಲಿ ಸಂಯಮ ವಹಿಸುವ ಮೂಲಕ ತಪ್ಪುಮಾಹಿತಿಯ ಪ್ರಸಾರ ತಡೆಯುವುದು ಇಂತಹ ಕೆಲಸಗಳಲ್ಲೊಂದು. ಯಾವುದೇ ಮಾಹಿತಿಯ ನಿಖರತೆ ಬಗ್ಗೆ ಸಂಶಯ ಬಂದರೆ ಅದನ್ನು ಇತರರೊಡನೆ ಹಂಚಿಕೊಳ್ಳುವುದು ಖಂಡಿತಾ ಒಳ್ಳೆಯದಲ್ಲ.</description>
    </item>
    
    <item>
      <title>ಸೈಬರ್‌ಲೋಕದಲ್ಲಿ ಕೋವಿಡ್-೧೯</title>
      <link>https://ejnana.github.io/coronalogy/05-iduu-tilidirali/002/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/05-iduu-tilidirali/002/</guid>
      <description>ಸೈಬರ್ ಲೋಕ ಅಸಂಖ್ಯ ಅವಕಾಶಗಳ ತವರು. ತೊಂದರೆಕೊಡಲೆಂದೇ ತಯಾರಾದ ವ್ಯವಸ್ಥೆಗಳಿಂದ ಇಲ್ಲಿ ನಮಗೆ ಅಪಾಯವಾಗುವ ಸಾಧ್ಯತೆಯೂ ಉಂಟು. ಹೊಸಹೊಸ ಅವಕಾಶಗಳು ಸೃಷ್ಟಿಯಾಗುವಂತೆ ಇಲ್ಲಿ ಹೊಸ ಅಪಾಯಗಳೂ ಆಗಿಂದಾಗ್ಗೆ ಕಾಣಿಸಿಕೊಳ್ಳುತ್ತವೆ. ಬಾಹ್ಯ ಜಗತ್ತಿನಲ್ಲಿ ಹೊಸ ಸಂಗತಿಗಳು ಸುದ್ದಿಯಾದಾಗ ಇಲ್ಲಿನ ದುಷ್ಕರ್ಮಿಗಳೂ ಅದರ ಲಾಭ ಪಡೆದುಕೊಳ್ಳಲು ಪ್ರಯತ್ನಿಸುತ್ತಾರೆ.
ಕೋವಿಡ್-೧೯ ಜಾಗತಿಕ ಸೋಂಕು ಈ ವರ್ತನೆಯ ಇತ್ತೀಚಿನ ಉದಾಹರಣೆ. ಜಗತ್ತಿನಾದ್ಯಂತ ಭೀತಿ ಮೂಡಿಸಿರುವ ಈ ರೋಗದ ಹೆಸರನ್ನು ಬಳಸಿಕೊಂಡು ಸೈಬರ್ ಅಪರಾಧಗಳನ್ನು ಎಸಗುವ ಪ್ರವೃತ್ತಿ ಇದೀಗ ಹೆಚ್ಚುತ್ತಿದ್ದು ಆ ಬಗ್ಗೆ ಎಲ್ಲರೂ ಎಚ್ಚರವಹಿಸುವಂತೆ ಜಾಗತಿಕ ಪೊಲೀಸ್ ಸಂಸ್ಥೆ ಇಂಟರ್‌ಪೋಲ್ ಕರೆನೀಡಿದೆ.
ಸದ್ಯದ ಪರಿಸ್ಥಿತಿಯನ್ನು ದುರುಪಯೋಗಪಡಿಸಿಕೊಳ್ಳುತ್ತಿರುವ ಸೈಬರ್ ಅಪರಾಧಿಗಳು ಕಂಪ್ಯೂಟರ್ ವ್ಯವಸ್ಥೆಗಳ ಮೇಲೆ ದಾಳಿ ನಡೆಸುತ್ತಿರುವ ಸುದ್ದಿಗಳು ಈಗಾಗಲೇ ಕೇಳಿಬರುತ್ತಿವೆ.</description>
    </item>
    
    <item>
      <title>ಕೋವಿಡಿಯಟ್ ಆಗದಿರೋಣ!</title>
      <link>https://ejnana.github.io/coronalogy/05-iduu-tilidirali/003/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/05-iduu-tilidirali/003/</guid>
      <description>&amp;ldquo;ಊರಿಗೆಲ್ಲ ಒಂದು ದಾರಿಯಾದರೆ ಎಡವಟ್ಟನಿಗೇ ಒಂದು ದಾರಿ&amp;rdquo; ಎನ್ನುವುದೊಂದು ಗಾದೆಮಾತು. ಎಲ್ಲರೂ ಒಪ್ಪುವುದನ್ನು ಒಪ್ಪದ, ಊರೆಲ್ಲ ಅನುಸರಿಸುವ ನಿಯಮಗಳನ್ನು ಅನುಸರಿಸದ ವಿಚಿತ್ರ ವ್ಯಕ್ತಿಗಳನ್ನು ಕುರಿತ ಮಾತು ಇದು. ಬೇರೆ ಸನ್ನಿವೇಶಗಳಲ್ಲಿ ಹೇಗಾದರೂ ಇರಬಹುದು, ಆದರೆ ಕೋವಿಡ್-೧೯ ತಂದಿಟ್ಟಿರುವ ಸದ್ಯದ ತುರ್ತುಪರಿಸ್ಥಿತಿಯಲ್ಲಿ ಇಂತಹ ವರ್ತನೆ ಅಪಾಯಕಾರಿಯಾಗಬಲ್ಲದು.
ಕೋವಿಡ್-೧೯ ಸೋಂಕಿನಿಂದ ಉಂಟಾಗಬಹುದಾದ ತೊಂದರೆಯನ್ನು ಸಾಧ್ಯವಾದಷ್ಟೂ ನಿಯಂತ್ರಿಸಲು ಸರಕಾರಗಳು ಹಲವು ನಿಯಮಗಳನ್ನು ರೂಪಿಸಿವೆ. ನಮ್ಮ ಎಚ್ಚರದಲ್ಲಿ ನಾವಿರಲು ಬೇಕಾದ ಸಲಹೆ-ಸೂಚನೆಗಳನ್ನು ವೈದ್ಯಕೀಯ ಪರಿಣತರೂ ಕೊಟ್ಟಿದ್ದಾರೆ. ಅನಗತ್ಯವಾಗಿ ಹೊರಗೆ ಓಡಾಡದಿರುವುದು, ಗುಂಪುಸೇರದಿರುವುದು, ಮಾಸ್ಕ್ ಬಳಸುವುದು, ಕೈಗಳನ್ನು ಸ್ವಚ್ಛವಾಗಿಟ್ಟುಕೊಳ್ಳುವುದೇ ಮುಂತಾದ ಈ ಸೂಚನೆಗಳನ್ನು ಎಲ್ಲರೂ ಪಾಲಿಸುವುದು ಸಮುದಾಯದ ಆರೋಗ್ಯದ ದೃಷ್ಟಿಯಿಂದ ಒಳ್ಳೆಯದು.
&amp;ldquo;ಇವು ಯಾವುದನ್ನೂ ನಾನು ಒಪ್ಪುವುದಿಲ್ಲ, ನನಗೆ ಬೇಕಾದ್ದನ್ನೇ ಮಾಡುತ್ತೇನೆ&amp;rdquo; ಎಂದು ಯಾರಾದರೂ ಹೇಳಿದರೆ?</description>
    </item>
    
    <item>
      <title>ವೆಂಟಿಲೇಟರ್ ಅಂದರೆ ಏನು?</title>
      <link>https://ejnana.github.io/coronalogy/05-iduu-tilidirali/004/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/05-iduu-tilidirali/004/</guid>
      <description>ವೆಂಟಿಲೇಟರ್ ಎನ್ನುವ ಪದಕ್ಕೆ ನಿಘಂಟಿನಲ್ಲಿ ಸಿಗುವ ಅರ್ಥ ಗವಾಕ್ಷಿ ಅಥವಾ ಗಾಳಿ ಕಿಟಕಿ. ಕೊಠಡಿಗಳ ಒಳಗೆ ಸರಾಗವಾಗಿ ಗಾಳಿಯಾಡುವಂತೆ ಮಾಡಲು ಕಟ್ಟಡಗಳಲ್ಲಿ ಇವುಗಳನ್ನು ರೂಪಿಸಿರುತ್ತಾರೆ. ಇದೇ ರೀತಿ ನಮ್ಮ ದೇಹಕ್ಕೆ ಅಗತ್ಯವಾದ ಆಕ್ಸಿಜನ್ ಪೂರೈಕೆ ಸರಾಗವಾಗಿರುವಂತೆ ನೋಡಿಕೊಳ್ಳುವುದು ವೈದ್ಯಕೀಯ ಕ್ಷೇತ್ರದಲ್ಲಿ ಬಳಕೆಯಾಗುವ, ಕೋವಿಡ್-೧೯ರ ಸಂದರ್ಭದಲ್ಲಿ ಸಾಕಷ್ಟು ಸುದ್ದಿಯಲ್ಲಿರುವ, &amp;lsquo;ವೆಂಟಿಲೇಟರ್&amp;rsquo; ಎಂಬ ಯಂತ್ರದ ಉದ್ದೇಶ.
ನಾವು ಆರೋಗ್ಯವಾಗಿರುವಾಗ ಉಸಿರಾಟದ ಪ್ರಕ್ರಿಯೆ ಸರಾಗವಾಗಿ ನಡೆಯುವಂತೆ ನಮ್ಮ ದೇಹವೇ ನೋಡಿಕೊಳ್ಳುತ್ತದೆ. ಆದರೆ ನಾವು ಅನಾರೋಗ್ಯಕ್ಕೆ ತುತ್ತಾದಾಗ, ನಮ್ಮಲ್ಲಿ ಉಸಿರಾಟಕ್ಕೆ ಸಂಬಂಧಿಸಿದ ತೊಂದರೆಗಳು ಕಾಣಿಸಿಕೊಳ್ಳಬಹುದು ಮತ್ತು ದೇಹದ ಅಂಗಾಂಗಗಳಿಗೆ ಆಕ್ಸಿಜನ್ ಕೊರತೆ ಉಂಟಾಗಬಹುದು.
ಆಕ್ಸಿಜನ್ ಸಾಕಷ್ಟು ಪ್ರಮಾಣದಲ್ಲಿ ದೊರಕದ ಸಂದರ್ಭದಲ್ಲಿ ಕೊಳವೆ ಅಥವಾ ಮಾಸ್ಕ್ ಮೂಲಕ ರೋಗಿಗಳಿಗೆ ಅದನ್ನು ಪೂರೈಸುವ ಅಭ್ಯಾಸ ಇದೆ.</description>
    </item>
    
    <item>
      <title>ಕ್ಲಿನಿಕಲ್ ಟ್ರಯಲ್ ಅಂದರೇನು?</title>
      <link>https://ejnana.github.io/coronalogy/05-iduu-tilidirali/005/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/05-iduu-tilidirali/005/</guid>
      <description>ಯಾವುದೇ ರೋಗಕ್ಕೆ ಲಸಿಕೆಯಾಗಲೀ ಚಿಕಿತ್ಸೆಯಾಗಲೀ ಇಲ್ಲ ಎಂದರೆ ಅಂತಹ ರೋಗಗಳ ಬಗ್ಗೆ ಭೀತಿಯುಂಟಾಗುವುದು ಸಹಜ. ಕೋವಿಡ್-೧೯ ಸಂದರ್ಭದಲ್ಲಿ ಆಗುತ್ತಿರುವುದು ಇದೇ. ಈ ಭೀತಿಯನ್ನು ದೂರವಾಗಿಸುವ ಉದ್ದೇಶದಿಂದ ವಿಶ್ವದೆಲ್ಲೆಡೆಯ ವೈದ್ಯವಿಜ್ಞಾನಿಗಳು ಕೋವಿಡ್-೧೯ ತಡೆಯುವ ಹಾಗೂ ವಾಸಿಮಾಡುವ ಔಷಧಗಳನ್ನು ತಯಾರಿಸುವ ಪ್ರಯತ್ನಗಳಲ್ಲಿ ತೊಡಗಿಕೊಂಡಿದ್ದಾರೆ.
ಹೀಗೆ ಔಷಧ ಸಿದ್ಧಪಡಿಸಿದ್ದೇವೆ ಎಂದು ಯಾರಾದರೂ ಹೇಳಿದರೆ ಆ ಔಷಧದ ಬಳಕೆಯನ್ನು ಥಟ್ಟನೆ ಪ್ರಾರಂಭಿಸುವಂತಿಲ್ಲ. ಅದರ ಬಳಕೆಗೆ ಅನುಮತಿ ದೊರಕುವುದು ಕೂಲಂಕಷ ಪರೀಕ್ಷೆಗಳು ನಡೆದ ನಂತರವೇ. ಚಿಕಿತ್ಸಾತ್ಮಕ ಪ್ರಯೋಗಗಳು (ಕ್ಲಿನಿಕಲ್ ಟ್ರಯಲ್ಸ್) ಎಂದು ಕರೆಯುವುದು ಇದನ್ನೇ.
ಔಷಧಗಳ ಪರೀಕ್ಷೆ ಹಲವು ಹಂತಗಳಲ್ಲಿ ನಡೆಯುತ್ತದೆ. ರೋಗಕಾರಕಗಳ ಮೇಲೆ ಅದು ಯಾವ ಪರಿಣಾಮ ಬೀರುತ್ತದೆ, ಔಷಧ ಪರಿಣಾಮಕಾರಿಯಾಗಲು ಅದನ್ನು ಎಷ್ಟು ಸಾರಿ ಯಾವ ಪ್ರಮಾಣದಲ್ಲಿ ಎಷ್ಟು ಸಮಯದವರೆಗೆ ಕೊಡಬೇಕು, ರೋಗಿಗಳ ಮೇಲೆ ಅದು ಉಂಟುಮಾಡಬಹುದಾದ ಅಡ್ಡಪರಿಣಾಮಗಳು ಯಾವುವು - ಹೀಗೆ ಅನೇಕ ವಿಷಯಗಳನ್ನು ಇಲ್ಲಿ ಪರೀಕ್ಷಿಸಲಾಗುತ್ತದೆ.</description>
    </item>
    
    <item>
      <title>ಪ್ಲಾಸ್ಮಾ ಚಿಕಿತ್ಸೆ ಅಂದರೇನು?</title>
      <link>https://ejnana.github.io/coronalogy/05-iduu-tilidirali/006/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/05-iduu-tilidirali/006/</guid>
      <description>ಯಾವುದೇ ರೋಗಕಾರಕ (ಪ್ಯಾಥೋಜೆನ್) ದಾಳಿಮಾಡಿದಾಗ ನಮ್ಮ ದೇಹದ ಪ್ರತಿರಕ್ಷಣ ವ್ಯವಸ್ಥೆಯು (ಇಮ್ಯೂನ್ ಸಿಸ್ಟಂ) ಪ್ರತಿಕಾಯವೆಂಬ (ಆಂಟಿಬಾಡಿ) ದೇಹರಕ್ಷಕ ಪದಾರ್ಥವನ್ನು ಉತ್ಪಾದಿಸುತ್ತದೆ. ದಾಳಿಮಾಡಿರುವ ರೋಗಕಾರಕದ ವಿರುದ್ಧ ಹೋರಾಡಿ ನಮ್ಮ ಆರೋಗ್ಯ ಕಾಪಾಡುವುದು ಇದರ ಕೆಲಸ. ಪ್ರತಿಕಾಯಗಳು ಸಾಕಷ್ಟು ಪ್ರಮಾಣದಲ್ಲಿ ಉತ್ಪತ್ತಿಯಾದರೆ, ರೋಗಕಾರಕದಿಂದ ಉಂಟಾದ ರೋಗವು ನಿವಾರಣೆಯಾಗುತ್ತದೆ ಹಾಗೂ ರೋಗಪೀಡಿತ ವ್ಯಕ್ತಿ ಚೇತರಿಸಿಕೊಳ್ಳುತ್ತಾನೆ.
ಪ್ಲಾಸ್ಮಾ ಎನ್ನುವುದು ನಮ್ಮ ದೇಹದಲ್ಲಿರುವ ರಕ್ತದ ಜೀವರಸ. ಇದು ರಕ್ತದ ದ್ರವ ಭಾಗವಾಗಿದ್ದು, ರಕ್ತಕೋಶಗಳು (ಬ್ಲಡ್ ಸೆಲ್ಸ್) ಇದರಲ್ಲಿ ತೇಲುತ್ತಿರುತ್ತವೆ. ಯಾವುದೇ ರೋಗದಿಂದ ಚೇತರಿಸಿಕೊಂಡ ವ್ಯಕ್ತಿಗಳ ಪ್ಲಾಸ್ಮಾದಲ್ಲಿ ಆ ರೋಗಕಾರಕದ ವಿರುದ್ಧ ಹೋರಾಡುವ ಪ್ರತಿಕಾಯಗಳೂ ಇರುವುದು ಸಾಧ್ಯ.
ಅನಾರೋಗ್ಯದ ನಂತರ ಚೇತರಿಸಿಕೊಳ್ಳುತ್ತಿರುವ ವ್ಯಕ್ತಿಯನ್ನು &amp;lsquo;convalescent&amp;rsquo; ಎಂದು ಕರೆಯುತ್ತಾರೆ. Convalescent plasma ಎನ್ನುವುದು ಇಂತಹ ವ್ಯಕ್ತಿಗಳ ದೇಹದಿಂದ ತೆಗೆದ ಪ್ಲಾಸ್ಮಾದ ಹೆಸರು.</description>
    </item>
    
    <item>
      <title>ಆಂಟಿವೈರಲ್ ಡ್ರಗ್ ಅಂದರೇನು?</title>
      <link>https://ejnana.github.io/coronalogy/05-iduu-tilidirali/007/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/05-iduu-tilidirali/007/</guid>
      <description>ಕೋವಿಡ್-೧೯ ರೋಗವನ್ನು ಉಂಟುಮಾಡುವುದು &amp;lsquo;severe acute respiratory syndrome coronavirus 2 (SARS-CoV-2)&amp;rsquo; ಎಂಬ ರೋಗಕಾರಕ. ಹೆಸರೇ ಹೇಳುವಂತೆ ಇದೊಂದು ವೈರಸ್. ಇದೇ ರೀತಿ ಬ್ಯಾಕ್ಟೀರಿಯಾ, ಫಂಗಸ್ ಮುಂತಾದ ಬೇರೆಬೇರೆ ರೋಗಕಾರಕಗಳು ಬೇರೆಬೇರೆ ರೋಗಗಳಿಗೆ ಕಾರಣವಾಗಬಲ್ಲವು.
ಯಾವುದೇ ರೋಗಕ್ಕೆ ಚಿಕಿತ್ಸೆ ನೀಡುವಾಗ ಅದು ಯಾವ ರೋಗಕಾರಕದಿಂದ ಉಂಟಾಗಿದೆ ಎನ್ನುವುದನ್ನು ಗಮನದಲ್ಲಿಟ್ಟುಕೊಂಡು ಅದಕ್ಕೆ ಸೂಕ್ತವಾದ ಔಷಧಗಳನ್ನು ನೀಡಲಾಗುತ್ತದೆ. ನಮಗೆಲ್ಲ ಪರಿಚಯವಿರುವ &amp;lsquo;ಆಂಟಿಬಯಾಟಿಕ್&amp;rsquo; ಔಷಧಗಳು ಬ್ಯಾಕ್ಟೀರಿಯಾದಿಂದ ಉಂಟಾದ ಸೋಂಕುಗಳ ಚಿಕಿತ್ಸೆಯಲ್ಲಿ ಬಳಕೆಯಾಗುತ್ತವೆ.
ಇದೇರೀತಿ ವೈರಸ್‌ನಿಂದ ಉಂಟಾಗುವ ಸೋಂಕುಗಳಿಗೆ ನೀಡುವ ಔಷಧಗಳನ್ನು &amp;lsquo;ಆಂಟಿವೈರಲ್ ಡ್ರಗ್ಸ್&amp;rsquo; ಎಂದು ಕರೆಯುತ್ತಾರೆ. ರೋಗಕಾರಕ ವೈರಸ್‌ಗಳ ಬೆಳವಣಿಗೆಯನ್ನು ತಡೆಯುವ ಮೂಲಕ ಈ ಔಷಧಗಳು ಕೆಲಸಮಾಡುತ್ತವೆ,
ಬಹುತೇಕ ಆಂಟಿವೈರಲ್ ಔಷಧಗಳು ನಿರ್ದಿಷ್ಟ ವೈರಸ್‌ನ ವಿರುದ್ಧ ಕೆಲಸ ಮಾಡುತ್ತವೆ.</description>
    </item>
    
  </channel>
</rss>
