<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ರೋಗ ಪ್ರಸರಣ ತಡೆ ಹೇಗೆ? on Ejnana</title>
    <link>https://ejnana.github.io/coronalogy/03-roga-prasarana-tade-hege/</link>
    <description>Recent content in ರೋಗ ಪ್ರಸರಣ ತಡೆ ಹೇಗೆ? on Ejnana</description>
    <generator>Hugo -- gohugo.io</generator>
    <language>kn</language>
    <lastBuildDate>Fri, 04 Sep 2020 13:34:02 +0530</lastBuildDate><atom:link href="https://ejnana.github.io/coronalogy/03-roga-prasarana-tade-hege/index.xml" rel="self" type="application/rss+xml" />
    <item>
      <title>ಸೋಶಿಯಲ್ ಡಿಸ್ಟೆನ್ಸಿಂಗ್ ಏನು? ಏಕೆ?</title>
      <link>https://ejnana.github.io/coronalogy/03-roga-prasarana-tade-hege/001/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/001/</guid>
      <description>COVID-19 ಬಾರದಂತೆ ನೋಡಿಕೊಳ್ಳಲು ನಾವು ಪಾಲಿಸಬಹುದಾದ ಹಲವು ಮುನ್ನೆಚ್ಚರಿಕೆಯ ಕ್ರಮಗಳನ್ನು ವಿಶ್ವ ಆರೋಗ್ಯ ಸಂಸ್ಥೆ ಸೂಚಿಸಿದೆ. &amp;ldquo;ಕೆಮ್ಮುತ್ತಿರುವ ಅಥವಾ ಸೀನುತ್ತಿರುವ ವ್ಯಕ್ತಿಗಳಿಂದ ಕನಿಷ್ಠ ೧ ಮೀಟರ್ (ಮೂರು ಅಡಿ) ಅಂತರ ಕಾಪಾಡಿಕೊಳ್ಳಿ&amp;rdquo; ಎನ್ನುವುದು ಈ ಕ್ರಮಗಳಲ್ಲೊಂದು.
ಯಾರಾದರೂ ಕೆಮ್ಮಿದಾಗ ಅಥವಾ ಸೀನಿದಾಗ ಅವರ ಮೂಗು-ಬಾಯಿಗಳಿಂದ ಹೊರಬರುವ ಸಣ್ಣ ಹನಿಗಳಲ್ಲಿ ವೈರಸ್ ಇರುವುದು ಸಾಧ್ಯ. ಆ ಸಂದರ್ಭದಲ್ಲಿ ನಾವು ಅವರ ಸಮೀಪದಲ್ಲಿದ್ದರೆ ಆ ವೈರಸ್ ಶ್ವಾಸಮಾರ್ಗದ ಮೂಲಕ ನಮ್ಮ ದೇಹವನ್ನೂ ಪ್ರವೇಶಿಸಬಹುದು ಎನ್ನುವುದು ಈ ಮುನ್ನೆಚ್ಚರಿಕೆಗೆ ಕಾರಣ. ಹೊರಗೆ ಹೋದಾಗ ನಮ್ಮ ಹತ್ತಿರ ಬರುವವರ ಪೈಕಿ ಯಾರಿಗೆ ರೋಗವಿದೆ ಎಂದು ಪತ್ತೆಹಚ್ಚುವುದು ಕಷ್ಟವಾದ್ದರಿಂದ, ಅಂತಹ ಸಂದರ್ಭಗಳಲ್ಲಿ ಎಲ್ಲರಿಂದಲೂ ಅಂತರ ಕಾಪಾಡಿಕೊಳ್ಳುವುದೇ ಒಳ್ಳೆಯದು ಎಂದು ತಜ್ಞರು ಹೇಳುತ್ತಾರೆ.</description>
    </item>
    
    <item>
      <title>ವಕ್ರರೇಖೆಯೇಕೆ ಸಪಾಟಾಗಬೇಕು?</title>
      <link>https://ejnana.github.io/coronalogy/03-roga-prasarana-tade-hege/002/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/002/</guid>
      <description>ಒಂದು ಲಕ್ಷ ಜನರಿರುವ ಒಂದು ಊರಿನಲ್ಲಿ ಯಾವುದೋ ಸಾಂಕ್ರಾಮಿಕ ರೋಗ ಹರಡಲು ಪ್ರಾರಂಭವಾಗಿದೆ ಎಂದುಕೊಳ್ಳಿ. ಈ ಕಾಯಿಲೆ ತೀವ್ರಗೊಂಡರೆ ಬಹಳ ಜನರು ಆಸ್ಪತ್ರೆ ಸೇರಬೇಕಾಗುತ್ತದೆ. ಆ ಊರಿನ ಆಸ್ಪತ್ರೆಗಳಲ್ಲಿ ಏಕಕಾಲಕ್ಕೆ ಸುಮಾರು ಮುನ್ನೂರು ಜನರಿಗೆ ಮಾತ್ರ ಚಿಕಿತ್ಸೆ ನೀಡುವ ಸೌಲಭ್ಯ ಇದೆ.
ಹೀಗಿರುವಾಗ ರೋಗ ಹರಡುವುದನ್ನು ತಡೆಯಲು ಯಾವುದೇ ಕ್ರಮ ಕೈಗೊಳ್ಳದಿದ್ದರೆ ಏನಾಗುತ್ತದೆ? ಬಹಳ ಕಡಿಮೆ ಸಮಯದಲ್ಲಿ ಅದು ಬಹಳ ಹೆಚ್ಚು ಜನರಿಗೆ ಹರಡುತ್ತದೆ, ಮುನ್ನೂರಕ್ಕಿಂತ ಹೆಚ್ಚು ಜನರು ಒಟ್ಟಿಗೆ ಆಸ್ಪತ್ರೆ ಸೇರಬೇಕಾದ ಪರಿಸ್ಥಿತಿ ನಿರ್ಮಾಣವಾಗುತ್ತದೆ!
ಗಣಿತದ ಪ್ರಾಥಮಿಕ ಪಾಠಗಳಲ್ಲಿ ಗ್ರಾಫ್ ಬಿಡಿಸುವುದನ್ನು ಕಲಿತಿದ್ದೇವಲ್ಲ, ಅದರಂತೆ ಈ ಅಂಕಿ ಅಂಶಗಳ ಗ್ರಾಫ್ ಬಿಡಿಸೋಣ: ಅಡ್ಡಲಾಗಿ (ಎಕ್ಸ್-ಅಕ್ಷ) ಸಮಯವನ್ನೂ ಲಂಬವಾಗಿ (ವೈ-ಅಕ್ಷ) ರೋಗಿಗಳ ಸಂಖ್ಯೆಯನ್ನೂ ತೆಗೆದುಕೊಂಡರೆ ಮೇಲೆ ಹೇಳಿದ ಸನ್ನಿವೇಶವನ್ನು ಬಿಂಬಿಸುವ ವಕ್ರರೇಖೆ (ಕರ್ವ್) ಒಂದು ಎತ್ತರದ ಪರ್ವತದಂತೆ ಕಾಣುತ್ತದೆ.</description>
    </item>
    
    <item>
      <title>ಸರಪಳಿಯನ್ನು ಏಕೆ ಮುರಿಯಬೇಕು?</title>
      <link>https://ejnana.github.io/coronalogy/03-roga-prasarana-tade-hege/003/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/003/</guid>
      <description>ಒಬ್ಬರು ಇನ್ನೊಬ್ಬರಿಗೆ ಪುಸ್ತಕ ಉಡುಗೊರೆ ನೀಡಲು ಹೇಳುವ ಸೋಶಿಯಲ್ ಮೀಡಿಯಾ ಚಟುವಟಿಕೆಯನ್ನು ನೀವು ಗಮನಿಸಿರಬಹುದು. ಅಲ್ಲಿ ಹೇಳಿದ ನಿಯಮಗಳನ್ನೆಲ್ಲ ಎಲ್ಲರೂ ಪಾಲಿಸಿದರೆ ಒಬ್ಬೊಬ್ಬರಿಗೆ ಇಂತಿಷ್ಟು ಪುಸ್ತಕ ಬರುತ್ತದೆಂದು ಅದು ಹೇಳುತ್ತದೆ. ನಡುವೆ ಯಾರೋ ಒಬ್ಬರು ಪುಸ್ತಕ ಕಳಿಸದಿದ್ದರೂ ನಮಗೆ ಸಿಗುವ ಪುಸ್ತಕಗಳ ಸಂಖ್ಯೆ ಕಡಿಮೆಯಾಗಿಬಿಡುತ್ತದೆ. ಸಂಬಂಧವೇ ಇಲ್ಲವೆನಿಸುವ ಈ ಉದಾಹರಣೆಯನ್ನು ರೋಗ ಹರಡುವ ವಿಧಾನಕ್ಕೂ ಅನ್ವಯಿಸಬಹುದು.
ಯಾವುದೋ ರೋಗದಿಂದ ಬಾಧಿತನಾದ ಒಬ್ಬ ವ್ಯಕ್ತಿ ಅದನ್ನು ಇನ್ನಿಬ್ಬರಿಗೆ ಹರಡಬಲ್ಲ ಎಂದುಕೊಳ್ಳಿ. ಆ ಇಬ್ಬರಿಂದ ಇನ್ನೂ ನಾಲ್ಕು ಜನಕ್ಕೆ, ಆ ನಾಲ್ವರಿಂದ ಎಂಟು ಜನಕ್ಕೆ, ಅವರಿಂದ ಹದಿನಾರು ಜನಕ್ಕೆ, ಅವರಿಂದ ಮೂವತ್ತೆರಡು ಮಂದಿಗೆ ಆ ರೋಗ ಹರಡಬಲ್ಲದು. ಇದು ಗಣಿತದ ಗುಣೋತ್ತರ ಶ್ರೇಢಿಯನ್ನು (geometric progression) ಅನುಸರಿಸುತ್ತದೆ.</description>
    </item>
    
    <item>
      <title>ಕಾಂಟ್ಯಾಕ್ಟ್ ಟ್ರೇಸಿಂಗ್ ಅಂದರೇನು?</title>
      <link>https://ejnana.github.io/coronalogy/03-roga-prasarana-tade-hege/004/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/004/</guid>
      <description>ವ್ಯಕ್ತಿಯಿಂದ ವ್ಯಕ್ತಿಗೆ ಹರಡುವಂತಹ ಸಾಂಕ್ರಾಮಿಕ ರೋಗ ಯಾರನ್ನಾದರೂ ಬಾಧಿಸಿದಾಗ ಎರಡು ಕೆಲಸಗಳು ಮಹತ್ವದ್ದೆನಿಸುತ್ತವೆ: ಆ ವ್ಯಕ್ತಿಗೆ ಸೂಕ್ತ ಚಿಕಿತ್ಸೆ ನೀಡುವುದು, ಹಾಗೂ ಈಚೆಗೆ ಆ ವ್ಯಕ್ತಿಯ ಸಂಪರ್ಕಕ್ಕೆ ಬಂದಿರಬಹುದಾದ ಎಲ್ಲರನ್ನೂ ಗುರುತಿಸಿ ಸಂಪರ್ಕಿಸುವುದು. ಈ ಎರಡನೇ ಕೆಲಸವನ್ನು &amp;lsquo;ಕಾಂಟ್ಯಾಕ್ಟ್ ಟ್ರೇಸಿಂಗ್&amp;rsquo; ಎಂದು ಕರೆಯುತ್ತಾರೆ.
ಸೋಂಕಿತರ ಸಂಪರ್ಕಕ್ಕೆ ಬಂದಿರುವವರಲ್ಲಿ ಆ ಸೋಂಕು ಹರಡುವ ಸಾಧ್ಯತೆ ಹೆಚ್ಚು, ಮತ್ತು ಅವರಿಂದ ಸೋಂಕು ಇನ್ನಷ್ಟು ಜನರಿಗೆ ಹರಡುವುದು ಕೂಡ ಸಾಧ್ಯ. ಹೀಗಾಗಿಯೇ ಅಂತಹವರನ್ನು ಆದಷ್ಟು ಬೇಗ ಗುರುತಿಸುವುದಕ್ಕೆ, ಸಂಪರ್ಕಿಸುವುದಕ್ಕೆ, ಪರೀಕ್ಷಿಸುವುದಕ್ಕೆ ಹಾಗೂ ಅಗತ್ಯ ಚಿಕಿತ್ಸೆ ನೀಡುವುದಕ್ಕೆ ಬಹಳ ಮಹತ್ವ ನೀಡಲಾಗುತ್ತದೆ. ಆ ಮೂಲಕ ರೋಗ ಹರಡುವುದನ್ನು ನಿಧಾನಿಸುವುದು ಇದರ ಉದ್ದೇಶ.
ರೋಗಿಗಳ ಸಂಪರ್ಕಕ್ಕೆ ಬಂದವರನ್ನು ಪತ್ತೆಹಚ್ಚುವಷ್ಟರಲ್ಲಿ ಅವರು ಇನ್ನಷ್ಟು ಜನರೊಡನೆ ಸಂಪರ್ಕಕ್ಕೆ ಬಂದಿರುವ ಸಾಧ್ಯತೆಯೂ ಇರುತ್ತದಲ್ಲ, ಅಂತಹವರನ್ನು ಗುರುತಿಸಿ ಸಂಪರ್ಕಿಸುವ ಕೆಲಸವೂ ಈ ಕೆಲಸದ ವ್ಯಾಪ್ತಿಗೆ ಬರುತ್ತದೆ.</description>
    </item>
    
    <item>
      <title>ಕ್ವಾರಂಟೈನ್: ಏನು? ಏಕೆ?</title>
      <link>https://ejnana.github.io/coronalogy/03-roga-prasarana-tade-hege/005/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/005/</guid>
      <description>ಸಾಂಕ್ರಾಮಿಕ ರೋಗಗಳು ಹರಡುತ್ತಿರುವ ಸಂದರ್ಭದಲ್ಲಿ ಅವುಗಳಿಗೆ ಚಿಕಿತ್ಸೆ ನೀಡುವುದು ಎಷ್ಟು ಮುಖ್ಯವೋ, ಅವು ಇನ್ನಷ್ಟು ಹರಡದಂತೆ ತಡೆಯುವುದೂ ಅಷ್ಟೇ ಮುಖ್ಯ. ಇಲ್ಲಿ &amp;lsquo;ಐಸೋಲೇಶನ್&amp;rsquo; ಹಾಗೂ &amp;lsquo;ಕ್ವಾರಂಟೈನ್&amp;rsquo; ಎಂಬ ಎರಡು ಕ್ರಿಯೆಗಳು ಪ್ರಮುಖ ಪಾತ್ರ ವಹಿಸುತ್ತವೆ.
ಯಾರಿಗಾದರೂ ಈಗಾಗಲೇ ರೋಗ ತಗುಲಿದ್ದರೆ, ಅವರಿಂದ ಆ ರೋಗ ಇನ್ನಷ್ಟು ಹರಡುವುದನ್ನು ತಪ್ಪಿಸಲು ಅವರು ಇತರರ ಸಂಪರ್ಕಕ್ಕೆ ಬಾರದಂತೆ ನೋಡಿಕೊಳ್ಳಬೇಕಾಗುತ್ತದೆ. ರೋಗಿಗಳನ್ನು ಆರೋಗ್ಯವಂತರಿಂದ ಬೇರ್ಪಡಿಸುವ ಈ ಕ್ರಿಯೆಯೇ ಐಸೋಲೇಶನ್ (ಬೇರ್ಪಡಿಕೆ). ಐಸೋಲೇಶನ್‌ನಲ್ಲಿರುವ ರೋಗಿಗಳು - ಮನೆಯಲ್ಲಿದ್ದರೂ ಆಸ್ಪತ್ರೆಯಲ್ಲಿದ್ದರೂ - ಪ್ರತ್ಯೇಕ ಕೋಣೆಯಲ್ಲಿರುವುದು, ಲೋಟ-ತಟ್ಟೆ-ಟವಲ್ ಮುಂತಾದ ಯಾವುದೇ ವಸ್ತುವನ್ನು ಬೇರೆಯವರ ಜೊತೆ ಹಂಚಿಕೊಳ್ಳದಿರುವುದು ಅಪೇಕ್ಷಣೀಯ. ರೋಗ ಸಂಪೂರ್ಣ ವಾಸಿಯಾಗುವವರೆಗೂ ಇದು ಮುಂದುವರೆಯಬೇಕಾಗುತ್ತದೆ.
ರೋಗಕಾರಕ ಅಥವಾ ರೋಗಿಗಳ ಸಂಪರ್ಕಕ್ಕೆ ಬಂದಿರುವ ಸಾಧ್ಯತೆಯುಳ್ಳವರು ಕೂಡ, ಸದ್ಯ ಆರೋಗ್ಯವಾಗಿಯೇ ಇದ್ದರೂ, ಮುನ್ನೆಚ್ಚರಿಕೆಯ ಕ್ರಮಗಳನ್ನು ಕೈಗೊಳ್ಳಬೇಕಾಗುತ್ತದೆ.</description>
    </item>
    
    <item>
      <title>ಮಾಸ್ಕ್ ಪಾತ್ರ ಏನು?</title>
      <link>https://ejnana.github.io/coronalogy/03-roga-prasarana-tade-hege/006/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/006/</guid>
      <description>ಅಗತ್ಯ ಕೆಲಸಕ್ಕೆಂದು ಹೋದಾಗ ನಮ್ಮ ಸಂಪರ್ಕಕ್ಕೆ ಬರುವವರಲ್ಲಿ ಯಾರಾದರೂ ಕೋವಿಡ್-೧೯ ರೋಗಿಯಿದ್ದರೆ ಏನಾಗಬಹುದು? ಕೆಮ್ಮಿದಾಗ ಅಥವಾ ಸೀನಿದಾಗ ಅವರ ಮೂಗು-ಬಾಯಿಯಿಂದ ಹೊರಬರುವ ಸಣ್ಣ ಹನಿಗಳಲ್ಲಿ ವೈರಸ್ ಇರಬಹುದು, ಮತ್ತು ಅದು ನಮ್ಮ ಶ್ವಾಸಮಾರ್ಗವನ್ನು ಪ್ರವೇಶಿಸಿದರೆ ನಮಗೂ ರೋಗ ಬರಬಹುದು. ಮೂಗು ಹಾಗೂ ಬಾಯಿಯನ್ನು ಸಂಪೂರ್ಣವಾಗಿ ಮುಚ್ಚುವ ಮುಖಗವಸು (ಮಾಸ್ಕ್) ಬಳಸಿ ಇಂತಹ ಸನ್ನಿವೇಶಗಳನ್ನು ತಪ್ಪಿಸಬಹುದೆಂದು ವೈದ್ಯರು ಹೇಳುತ್ತಾರೆ.
ನಾವು ಎಂತಹ ಮಾಸ್ಕ್ ಬಳಸಬೇಕು? ಶಸ್ತ್ರಚಿಕಿತ್ಸೆಯಂತಹ ಸಂದರ್ಭದಲ್ಲಿ ವೈದ್ಯರು ಬಳಸುವ ಮಾಸ್ಕ್‌ಗಳನ್ನೇ ನಾವೂ ಬಳಸಬೇಕೇ? ಹಾಗೇನೂ ಇಲ್ಲ. ಸ್ವಚ್ಛವಾದ ಹತ್ತಿಯ ಬಟ್ಟೆಯಿಂದ ನಮ್ಮ ಬಳಕೆಗೆ ಬೇಕಾದ ಮಾಸ್ಕ್‌ಗಳನ್ನು ನಾವು ಮನೆಯಲ್ಲೇ ತಯಾರಿಸಿಕೊಳ್ಳಬಹುದು, ಒಗೆದು ಮತ್ತೆಮತ್ತೆ ಬಳಸಲೂಬಹುದು. ಹೀಗೆ ಮಾಡುವುದರಿಂದ ಮಾಸ್ಕ್‌ಗಳು ಎಲ್ಲರಿಗೂ ಸುಲಭವಾಗಿ ಸಿಗುತ್ತವೆ, ವೈದ್ಯಕೀಯ ಸಿಬ್ಬಂದಿಗೆ ಬೇಕಾದ ಮಾಸ್ಕ್‌ಗಳ ಪೂರೈಕೆಯಲ್ಲಿ ಕೊರತೆಯೂ ಆಗುವುದಿಲ್ಲ.</description>
    </item>
    
    <item>
      <title>ಪಿಪಿಇ ಅಂದರೇನು?</title>
      <link>https://ejnana.github.io/coronalogy/03-roga-prasarana-tade-hege/007/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/007/</guid>
      <description>ಸಾಂಕ್ರಾಮಿಕ ರೋಗ ಹರಡುವುದನ್ನು ತಡೆಯುವುದು ಎಲ್ಲರೂ ಸೇರಿ ಮಾಡಬೇಕಾದ ಕೆಲಸ. ಇಲ್ಲಿ ಒಬ್ಬೊಬ್ಬರಿಗೆ ಒಂದೊಂದು ಜವಾಬ್ದಾರಿ ಇರುತ್ತದೆ. ಜನಸಾಮಾನ್ಯರು ಮನೆಯಲ್ಲೇ ಉಳಿಯುವ ಮೂಲಕ ತಮ್ಮ ಜವಾಬ್ದಾರಿ ನಿಭಾಯಿಸಿದರೆ ಆರೋಗ್ಯಸೇವೆ ನೀಡುತ್ತಿರುವವರು ರೋಗವನ್ನು ಮುಖಾಮುಖಿ ಎದುರಿಸುತ್ತಾರೆ. ಜವಾಬ್ದಾರಿಗಳು ಬೇರೆಯಾದಂತೆ ಅದನ್ನು ನಿಭಾಯಿಸುವವರು ಅನುಸರಿಸಬೇಕಾದ ಸುರಕ್ಷತಾ ಕ್ರಮಗಳೂ ಬೇರೆಬೇರೆಯಾಗಿರುತ್ತವೆ.
ಕೋವಿಡ್-೧೯ರಂತಹ ರೋಗಗಳಿಂದ ಪಾರಾಗಲು ಜನಸಾಮಾನ್ಯರು ಆಗಿಂದಾಗ್ಗೆ ಕೈತೊಳೆಯುವುದು, ಹೊರಗೆ ಹೋಗುವಾಗ ಮಾಸ್ಕ್ ಧರಿಸುವುದು ಸರಿ. ಆದರೆ ಶಂಕಿತರನ್ನು ಪರೀಕ್ಷಿಸುವವರಿಗೆ, ಸೋಂಕಿತರ ಆರೈಕೆ ಮಾಡುವವರಿಗೆ ಇಷ್ಟೇ ಸುರಕ್ಷತಾ ಕ್ರಮಗಳು ಸಾಕಾಗುವುದಿಲ್ಲ. ಆ ಕೆಲಸಗಳಲ್ಲಿರುವವರಿಗೆ ಇತರರಿಂದ ಸೋಂಕು ತಗಲುವ ಸಾಧ್ಯತೆ ಹೆಚ್ಚಿರುವುದರಿಂದ ಅವರು ಹೆಚ್ಚಿನ ಸುರಕ್ಷತೆ ಒದಗಿಸುವ ಸಾಧನ ಸಾಮಗ್ರಿಗಳನ್ನು ಬಳಸಬೇಕಾಗುತ್ತದೆ. &amp;lsquo;ಪರ್ಸನಲ್ ಪ್ರೊಟೆಕ್ಟಿವ್ ಎಕ್ವಿಪ್‌ಮೆಂಟ್&amp;rsquo; (PPE) ಎಂದು ಕರೆಯುವುದು ಇವನ್ನೇ.</description>
    </item>
    
    <item>
      <title>ಕೈತೊಳೆಯುವುದು ಏಕೆ? ಹೇಗೆ?</title>
      <link>https://ejnana.github.io/coronalogy/03-roga-prasarana-tade-hege/008/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/008/</guid>
      <description>ಕೋವಿಡ್-೧೯ ಬಾಧಿತರು ಕೆಮ್ಮಿದಾಗ, ಸೀನಿದಾಗ ಅವರ ಮೂಗು-ಬಾಯಿಯಿಂದ ಹೊರಬಂದ ಸಣ್ಣ ಹನಿಗಳು ಅಕ್ಕಪಕ್ಕದ ವಸ್ತುಗಳ ಮೇಲೆ ಬೀಳುವುದು ಸಾಧ್ಯ. ನಾವು ಅಂತಹ ವಸ್ತುಗಳನ್ನು ಮುಟ್ಟಿದರೆ ಅಲ್ಲಿರಬಹುದಾದ ಕೊರೊನಾವೈರಸ್ ನಮ್ಮ ಕೈಗೆ ಅಂಟಿಕೊಳ್ಳಬಹುದು, ಮತ್ತು ನಮ್ಮ ಕಣ್ಣುಗಳನ್ನೋ ಮೂಗು-ಬಾಯಿಯನ್ನೋ ಮುಟ್ಟಿದಾಗ ನಮಗೂ ರೋಗವನ್ನು ಅಂಟಿಸಬಹುದು. ಇದನ್ನು ತಡೆಯುವ ಅತ್ಯಂತ ಅಗ್ಗದ, ಸುಲಭದ ಮತ್ತು ಪ್ರಮುಖ ಮಾರ್ಗವೆಂದರೆ ಸೋಪು ಹಾಕಿ ಕೈತೊಳೆಯುವುದು!
ಕೈಗಳನ್ನು ನೀರಿನಿಂದ ಒದ್ದೆಮಾಡಿಕೊಂಡು, ಸೋಪು ಹಾಕಿ ಪ್ರತಿಯೊಂದು ಭಾಗವನ್ನೂ ಚೆನ್ನಾಗಿ ಉಜ್ಜಿ, ಮತ್ತೆ ನೀರಿನಿಂದ ತೊಳೆಯುವುದು, ತಕ್ಷಣ ಒರೆಸಿಕೊಳ್ಳುವುದು ಕೈತೊಳೆದುಕೊಳ್ಳುವ ಸರಿಯಾದ ವಿಧಾನ (ನಡುವೆ ನೀರು ಬೇಕಿಲ್ಲದಾಗ ನಲ್ಲಿಯನ್ನು ನಿಲ್ಲಿಸುವುದೂ ಅಗತ್ಯ). ಈ ಪ್ರಕ್ರಿಯೆ ಕನಿಷ್ಠ ಸುಮಾರು ಇಪ್ಪತ್ತು ಸೆಕೆಂಡುಗಳವರೆಗೆ, ಅಂದರೆ, ಹ್ಯಾಪಿ ಬರ್ತ್‌ಡೇ ಹಾಡನ್ನು ಎರಡು ಸಲ ಹೇಳಲು ಬೇಕಿರುವಷ್ಟು ಸಮಯ, ನಡೆಯಬೇಕಂತೆ!</description>
    </item>
    
    <item>
      <title>ಸೋಂಕುನಾಶಕ ಎಂದರೇನು?</title>
      <link>https://ejnana.github.io/coronalogy/03-roga-prasarana-tade-hege/009/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/009/</guid>
      <description>ಪ್ರತಿನಿತ್ಯ ನಮ್ಮ ಸಂಪರ್ಕಕ್ಕೆ ಬರುವ ಹಲವು ವಸ್ತುಗಳ ಮೇಲ್ಮೈಯಲ್ಲಿ ರೋಗಕಾರಕಗಳು ಇರಬಹುದು. ಕೋವಿಡ್-೧೯ ಉದಾಹರಣೆಯನ್ನೇ ನೋಡಿದರೆ ಬಾಗಿಲಿನ ಹಿಡಿ, ಅಂಗಡಿಯ ಕಪಾಟು, ಲಿಫ್ಟಿನ ಗುಂಡಿ, ಎಟಿಎಂ ಪರದೆ ಮುಂತಾದ ಯಾವುದೇ ಮೇಲ್ಮೈಯಲ್ಲಿ ಕೊರೊನಾವೈರಸ್ ಇರುವುದು ಸಾಧ್ಯ.
ಇಂತಹ ಮೇಲ್ಮೈಗಳನ್ನು ಸ್ವಚ್ಛಗೊಳಿಸಲು ಸೋಂಕುನಾಶಕಗಳು (ಡಿಸ್‌ಇನ್‌ಫೆಕ್ಟೆಂಟ್) ನಮಗೆ ನೆರವಾಗುತ್ತವೆ. ಹೆಸರು ಸೋಂಕುನಾಶಕವೆಂದಿದ್ದರೂ ಇವು ನಿಜವಾಗಿ ನಾಶಪಡಿಸುವುದು ಸೋಂಕು ಉಂಟುಮಾಡುವ ರೋಗಕಾರಕಗಳನ್ನು. ಮೇಲೆ ಹೇಳಿದಂತಹ ಯಾವುದೇ ಜಡ (ಇನರ್ಟ್) ಮೇಲ್ಮೈಯಲ್ಲಿ ಇರಬಹುದಾದ ಸೂಕ್ಷ್ಮಜೀವಿಗಳನ್ನು ನಾಶಪಡಿಸುವ ಮೂಲಕ ಇವು ಆ ಜೀವಿಗಳಿಂದ ಸೋಂಕು ಹರಡುವ ಸಾಧ್ಯತೆಯನ್ನು ಕಡಿಮೆಮಾಡುತ್ತವೆ.
ಮನೆಯನ್ನು ಶುಚಿಗೊಳಿಸುವುದರಿಂದ ಪ್ರಾರಂಭಿಸಿ ಆಸ್ಪತ್ರೆಗಳನ್ನು ಸೋಂಕುಮುಕ್ತವಾಗಿರಿಸುವವರೆಗೆ ಬೇರೆಬೇರೆ ಉದ್ದೇಶಗಳಿಗೆ ಬೇರೆಬೇರೆ ರೀತಿಯ ಸೋಂಕುನಾಶಕಗಳು ಬಳಕೆಯಾಗುತ್ತವೆ. ನೆಲ ಒರೆಸುವಾಗ ಬಳಸುವ ಫಿನಾಯಿಲ್, ನೀರಿನ ಶುದ್ಧೀಕರಣದಲ್ಲಿ ಉಪಯೋಗಿಸುವ ಬ್ಲೀಚಿಂಗ್ ಪೌಡರ್ ಇವೆಲ್ಲ ಸೋಂಕುನಾಶಕಗಳೇ.</description>
    </item>
    
    <item>
      <title>ರೆಸ್ಪಿರೇಟರಿ ಹೈಜೀನ್ ಅಂದರೇನು?</title>
      <link>https://ejnana.github.io/coronalogy/03-roga-prasarana-tade-hege/010/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/03-roga-prasarana-tade-hege/010/</guid>
      <description>ಕೋವಿಡ್-೧೯ ಸೋಂಕು ತಗುಲದಿರಲು ಅನುಸರಿಸಬೇಕಾದ ಕ್ರಮಗಳ ಪ್ರಸ್ತಾಪ ಬಂದಾಗ ಕೇಳಸಿಗುವ ಸಲಹೆಗಳಲ್ಲಿ &amp;lsquo;ರೆಸ್ಪಿರೇಟರಿ ಹೈಜೀನ್&amp;rsquo;, ಅಂದರೆ ಉಸಿರಾಟ ನೈರ್ಮಲ್ಯವನ್ನು ಕಾಪಾಡಿಕೊಳ್ಳುವುದೂ ಒಂದು. ಇದಕ್ಕೆ ಕೆಮ್ಮುವ ಶಿಷ್ಟಾಚಾರವೆಂಬ (ಕಾಫ್ ಎಟಿಕೆಟ್) ಇನ್ನೊಂದು ಹೆಸರೂ ಇದೆ.
ಉಸಿರಾಟದ ಕಾಯಿಲೆಗಳು ಹರಡುವುದನ್ನು ಕಡಿಮೆ ಮಾಡಲು ಅನುಸರಿಸಬೇಕಾದ ಸೋಂಕು ತಡೆ ಕ್ರಮಗಳನ್ನು ಇದು ಪ್ರತಿನಿಧಿಸುತ್ತದೆ. ಉಸಿರಾಟದ ಕಾಯಿಲೆಗಳು ಹರಡುವುದು ಹೇಗೆಂಬ ಅರಿವನ್ನು ಜನರಲ್ಲಿ ಮೂಡಿಸುವುದು, ಅವು ಹರಡದಂತೆ ತಡೆಯಲು ಅನುಸರಿಸಬೇಕಾದ ಕ್ರಮಗಳನ್ನು ಸೂಚಿಸುವುದು - ಇವೆಲ್ಲ ರೆಸ್ಪಿರೇಟರಿ ಹೈಜೀನ್ ವ್ಯಾಪ್ತಿಯಲ್ಲೇ ಬರುತ್ತವೆ.
ಕೋವಿಡ್-೧೯ರ ಉದಾಹರಣೆ ತೆಗೆದುಕೊಂಡರೆ, ರೋಗಿಯೊಬ್ಬ ಕೆಮ್ಮಿದಾಗ ಅಥವಾ ಸೀನಿದಾಗ ಹೊರಬರುವ ಸಣ್ಣ ಹನಿಗಳಲ್ಲಿ ಕೊರೊನಾವೈರಸ್ ಇರುವುದು ಸಾಧ್ಯ. ಅದು ಆರೋಗ್ಯವಂತರ ಸಂಪರ್ಕಕ್ಕೆ ಬಂದರೆ ಅವರಿಗೂ ಕೋವಿಡ್-೧೯ ಸೋಂಕು ತಗಲುವುದು ಸಾಧ್ಯ.</description>
    </item>
    
  </channel>
</rss>
