<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ಪ್ರಾಥಮಿಕ ಪರಿಚಯ on Ejnana</title>
    <link>https://ejnana.github.io/coronalogy/01-prathamika-parichaya/</link>
    <description>Recent content in ಪ್ರಾಥಮಿಕ ಪರಿಚಯ on Ejnana</description>
    <generator>Hugo -- gohugo.io</generator>
    <language>kn</language>
    <lastBuildDate>Fri, 04 Sep 2020 13:34:02 +0530</lastBuildDate><atom:link href="https://ejnana.github.io/coronalogy/01-prathamika-parichaya/index.xml" rel="self" type="application/rss+xml" />
    <item>
      <title>ವೈರಸ್ ಅಂದರೆ ಏನು?</title>
      <link>https://ejnana.github.io/coronalogy/01-prathamika-parichaya/001/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/001/</guid>
      <description>ನಮ್ಮ ಸುತ್ತಮುತ್ತ ಇರುವ ಅಸಂಖ್ಯ ಚಿಕ್ಕ-ದೊಡ್ಡ ಜೀವಿಗಳ ನಡುವೆ ನಮ್ಮ ಕಣ್ಣಿಗೆ ಕಾಣದಷ್ಟು ಸಣ್ಣದಾದ ಜೀವಿಗಳೂ ಇವೆ. ಮಣ್ಣಿಗೆ ಪೋಷಕಾಂಶಗಳನ್ನು ಸೇರಿಸುವುದು, ರುಚಿಯಾದ ಮೊಸರು ತಯಾರಿಸುವುದು, ಇಡ್ಲಿ ಮೃದುವಾಗಿರುವಂತೆ ನೋಡಿಕೊಳ್ಳುವುದು - ಹೀಗೆ ನಮಗೆ ಉಪಯುಕ್ತವಾದ ಹಲವು ಕೆಲಸಗಳನ್ನು ಇಂತಹ ಕೆಲವು ಜೀವಿಗಳು ಮಾಡಿಕೊಡುತ್ತವೆ. ಹಾಗೆಂದು ಕಣ್ಣಿಗೆ ಕಾಣದ ಜೀವಿಗಳೆಲ್ಲ ನಮ್ಮ ಸ್ನೇಹಿತರೇನಲ್ಲ. ಈ ಪೈಕಿ ಕೆಲವು ನಮಗೆ ರೋಗಗಳನ್ನೂ ಅಂಟಿಸಬಲ್ಲವು. ರೋಗಕಾರಕಗಳು (ಪ್ಯಾಥೋಜೆನ್ಸ್) ಎಂದು ಕರೆಯುವುದು ಇವನ್ನೇ.
ರೋಗಕಾರಕಗಳ ಪೈಕಿ ವೈರಸ್ ಕೂಡ ಒಂದು. ಅವುಗಳ ರಚನೆಯೇ ವಿಚಿತ್ರ. ಅವು ಬದುಕಬೇಕೆಂದರೆ ಯಾವುದಾದರೂ ಜೀವಂತ ಕೋಶವನ್ನು (ಸೆಲ್) ಅವಲಂಬಿಸಲೇಬೇಕು. ಹೀಗಾಗಿ ಅವು ಇತರ ಜೀವಿಗಳನ್ನು ಕಾಡುತ್ತವೆ. ಮನುಷ್ಯರ - ಪ್ರಾಣಿಪಕ್ಷಿಗಳ ದೇಹದೊಳಕ್ಕೆ, ಕಡೆಗೆ ಸೂಕ್ಷ್ಮಜೀವಿಗಳ ಒಳಗೂ ಅತಿಕ್ರಮ ಪ್ರವೇಶ ಮಾಡಬಲ್ಲ ವೈರಸ್‌ ಪ್ರಭೇದಗಳಿವೆ.</description>
    </item>
    
    <item>
      <title>ಎಪಿಡೆಮಿಕ್, ಪ್ಯಾನ್‌ಡೆಮಿಕ್ ಇವೆಲ್ಲ ಏನು?</title>
      <link>https://ejnana.github.io/coronalogy/01-prathamika-parichaya/002/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/002/</guid>
      <description>ರೋಗಗಳ ಬಗ್ಗೆ ಹೇಳುವಾಗ ಔಟ್‌ಬ್ರೇಕ್, ಎಪಿಡೆಮಿಕ್, ಪ್ಯಾನ್‌ಡೆಮಿಕ್ ಮುಂತಾದ ವಿಶೇಷಣಗಳು ಬಳಕೆಯಾಗುತ್ತವೆ. ಈ ಆಯಾ ರೋಗದ ಗುಣಲಕ್ಷಣಗಳ ಬಗ್ಗೆ ಇವು ನಮಗೆ ಮಾಹಿತಿ ನೀಡಬಲ್ಲವು.
ದೀಪಾವಳಿಯ ಹೂಕುಂಡದಿಂದ ಕಿಡಿಗಳು ಚಿಮ್ಮಿದ ಹಾಗೆ ಯಾವುದೇ ರೋಗ ಏಕಾಏಕಿ ಕಾಣಿಸಿಕೊಳ್ಳುವುದನ್ನು ಅದರ ಆಸ್ಫೋಟನೆ ಅಥವಾ &amp;lsquo;ಔಟ್‌ಬ್ರೇಕ್&amp;rsquo; ಎಂದು ಕರೆಯುತ್ತಾರೆ. ಔಟ್‌ಬ್ರೇಕ್‌ಗಳ ಹಾವಳಿ ಸಾಮಾನ್ಯವಾಗಿ ಸೀಮಿತ ಭೌಗೋಳಿಕ ಪ್ರದೇಶದಲ್ಲಿ ಮಾತ್ರವೇ ಇರುತ್ತದೆ.
ರೋಗವೊಂದು ವಿಸ್ತಾರವಾದ ಪ್ರದೇಶದಲ್ಲಿ ವೇಗವಾಗಿ ಹರಡಿ ಹೆಚ್ಚಿನ ಜನರನ್ನು ಪ್ರಭಾವಿಸಿದರೆ ಅದನ್ನು &amp;lsquo;ಎಪಿಡೆಮಿಕ್&amp;rsquo; (ಪ್ರಾದೇಶಿಕ ಸೋಂಕು) ಎನ್ನುತ್ತಾರೆ. ಈ ವ್ಯಾಪ್ತಿ ಹಲವು ಜಿಲ್ಲೆಗಳು, ಕೆಲವು ರಾಜ್ಯಗಳು ಅಥವಾ ಒಂದಕ್ಕಿಂತ ಹೆಚ್ಚಿನ ದೇಶಗಳನ್ನೂ ಒಳಗೊಂಡಿರಬಹುದು. ೨೦೦೩ರಲ್ಲಿ ಹತ್ತಾರು ದೇಶಗಳನ್ನು ಪ್ರಭಾವಿಸಿದ್ದ ಸಾರ್ಸ್, ಎಪಿಡೆಮಿಕ್‌ಗೆ ಒಂದು ಉದಾಹರಣೆ.</description>
    </item>
    
    <item>
      <title>ರೋಗಗಳಿಗೆ ಹೆಸರಿಡುವವರು ಯಾರು?</title>
      <link>https://ejnana.github.io/coronalogy/01-prathamika-parichaya/003/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/003/</guid>
      <description>ಪ್ರತಿ ರೋಗಕ್ಕೂ ಒಂದೊಂದು ಹೆಸರಿರುವುದು ನಮಗೆ ಗೊತ್ತು. ಕೆಲವು ರೋಗಗಳಿಗೆ ಸ್ಥಳೀಯ ಹೆಸರುಗಳು ಇರಬಹುದಾದರೂ, ಬಹುತೇಕ ರೋಗಗಳನ್ನು ವಿಶ್ವದೆಲ್ಲೆಡೆ ಒಂದೇ ಹೆಸರಿನಿಂದ ಗುರುತಿಸಲಾಗುತ್ತದೆ. ಏಡ್ಸ್, ಸಾರ್ಸ್, ಮರ್ಸ್, ಎಬೋಲ, ಚಿಕುನ್‌ಗುನ್ಯಾ, ಡೆಂಗಿ ಮುಂತಾದವುಗಳಿಂದ ಈಗಿನ ಕೋವಿಡ್-೧೯ವರೆಗೆ ಇಂತಹ ಹಲವು ಹೆಸರುಗಳನ್ನು ನಾವು ಕೇಳಿದ್ದೇವೆ.
ರೋಗ ಹರಡುವ ವಿಧಾನ, ಅದರ ತೀವ್ರತೆ, ಲಭ್ಯವಿರುವ ಚಿಕಿತ್ಸೆ ಹಾಗೂ ರೋಗವನ್ನು ತಡೆಗಟ್ಟುವ ವಿಧಾನಗಳ ಬಗ್ಗೆ ವಿಚಾರವಿನಿಮಯ ಸಾಧ್ಯವಾಗಿಸುವ ನಿಟ್ಟಿನಲ್ಲಿ ಮೊದಲ ಹೆಜ್ಜೆಯಾಗಿ ಅದಕ್ಕೊಂದು ಹೆಸರಿಡಲಾಗುತ್ತದೆ. ಯಾರೋ ಸುಮ್ಮನೆ ಹೆಸರಿಟ್ಟುಬಿಟ್ಟರೆ ಅದಕ್ಕೆ ಜಾಗತಿಕ ಮನ್ನಣೆ ಸಿಗುವುದು ಹೇಗೆ? ಅದಕ್ಕಾಗಿಯೇ ಈ ಜವಾಬ್ದಾರಿಯನ್ನು ವಿಶ್ವ ಆರೋಗ್ಯ ಸಂಸ್ಥೆಗೆ ನೀಡಲಾಗಿದೆ.
ಮನುಷ್ಯರನ್ನು ಕಾಡುವ ಸಾಂಕ್ರಾಮಿಕ ರೋಗಗಳಿಗೆ ಹೆಸರಿಡಲು ವಿಶ್ವ ಆರೋಗ್ಯ ಸಂಸ್ಥೆ (WHO), ವಿಶ್ವ ಪ್ರಾಣಿ ಆರೋಗ್ಯ ಸಂಸ್ಥೆ (OIE) ಹಾಗೂ ಆಹಾರ ಮತ್ತು ಕೃಷಿ ಸಂಸ್ಥೆಗಳ (FAO) ಸಹಯೋಗದಲ್ಲಿ ಮಾರ್ಗಸೂಚಿಯನ್ನು ರೂಪಿಸಿದೆ.</description>
    </item>
    
    <item>
      <title>ವಿಶ್ವ ಆರೋಗ್ಯ ಸಂಸ್ಥೆಯ ಪಾತ್ರವೇನು?</title>
      <link>https://ejnana.github.io/coronalogy/01-prathamika-parichaya/004/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/004/</guid>
      <description>ವಿಶ್ವಸಂಸ್ಥೆಯ ಹೆಸರು ನಮ್ಮೆಲ್ಲರಿಗೂ ಗೊತ್ತು. ಅಂತಾರಾಷ್ಟ್ರೀಯ ಶಾಂತಿ-ಸುರಕ್ಷತೆಗಳನ್ನು ಕಾಪಾಡುವ, ರಾಷ್ಟ್ರಗಳ ನಡುವೆ ಸ್ನೇಹ ಸಂಬಂಧ ಸಾಧಿಸುವ, ಅಂತಾರಾಷ್ಟ್ರೀಯ ಸಹಕಾರವನ್ನು ಬೆಳೆಸುವ ಮತ್ತು ವಿವಿಧ ರಾಷ್ಟ್ರಗಳ ಚಟುವಟಿಕೆಗಳ ನಡುವೆ ಸಮನ್ವಯ ಸಾಧ್ಯವಾಗಿಸುವ ಉದ್ದೇಶದಿಂದ ಈ ಅಂತರ್‌ಸರಕಾರಿ ಸಂಸ್ಥೆಯನ್ನು ೧೯೪೫ರಲ್ಲಿ ಸ್ಥಾಪಿಸಲಾಯಿತು.
ಆರೋಗ್ಯ, ಪೋಷಣೆ ಮತ್ತು ನೈರ್ಮಲ್ಯ - ಇವು ವಿಶ್ವದ ಎಲ್ಲ ರಾಷ್ಟ್ರಗಳ ಪಾಲಿಗೂ ಮಹತ್ವದ ವಿಷಯವೇ. ಈ ವಿಷಯಗಳ ಕುರಿತು ಅಂತಾರಾಷ್ಟ್ರೀಯ ಮಟ್ಟದಲ್ಲಿ ಕೆಲಸ ಮಾಡುವ ಉದ್ದೇಶದಿಂದ, ವಿಶ್ವ ಆರೋಗ್ಯ ಸಂಸ್ಥೆ (ವರ್ಲ್ಡ್ ಹೆಲ್ತ್ ಆರ್ಗನೈಸೇಶನ್) ೧೯೪೮ರಲ್ಲಿ ವಿಶ್ವಸಂಸ್ಥೆಯ ಅಂಗಸಂಸ್ಥೆಗಳಲ್ಲೊಂದಾಗಿ ಕಾರ್ಯಾರಂಭ ಮಾಡಿತು. ಈ ಸಂಸ್ಥೆ ಪ್ರಾರಂಭವಾದ ಏಪ್ರಿಲ್ ೭ನೇ ದಿನಾಂಕವನ್ನೇ ಇದೀಗ ವಿಶ್ವ ಆರೋಗ್ಯ ದಿನವನ್ನಾಗಿ ಆಚರಿಸಲಾಗುತ್ತದೆ.</description>
    </item>
    
    <item>
      <title>ಯಾರಿದು ಪೇಶೆಂಟ್ ಜ಼ೀರೋ?</title>
      <link>https://ejnana.github.io/coronalogy/01-prathamika-parichaya/005/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/005/</guid>
      <description>ಯಾವುದೇ ರೋಗ ಎಷ್ಟು ವ್ಯಾಪಕವಾಗಿ ಹರಡಿದೆಯೆನ್ನುವುದರ ಬಗ್ಗೆ ಸರಕಾರಗಳು ಸತತ ನಿಗಾ ವಹಿಸಿದ ಹಾಗೆ, ಮೊತ್ತಮೊದಲಿಗೆ ಆ ರೋಗದ ಸೋಂಕು ಎಲ್ಲಿ ಯಾರಿಗೆ ತಗುಲಿತು ಎನ್ನುವುದನ್ನು ತಿಳಿಯಲು ವೈದ್ಯವಿಜ್ಞಾನಿಗಳು ಉತ್ಸುಕರಾಗಿರುತ್ತಾರೆ. ಆ ವಿಷಯ ತಿಳಿದರೆ ರೋಗದ ಮೂಲದ ಬಗ್ಗೆ ಮಹತ್ವದ ವಿವರಗಳು ಗೊತ್ತಾಗುತ್ತವೆ, ಹಾಗೂ ಆ ರೋಗ ಇನ್ನಷ್ಟು ಹರಡದಂತೆ ತಡೆಯಲು ಆ ಮಾಹಿತಿಯನ್ನು ಬಳಸಿಕೊಳ್ಳಬಹುದು ಎನ್ನುವುದು ಈ ಉತ್ಸುಕತೆಯ ಹಿಂದಿನ ಆಲೋಚನೆ.
ಹೀಗೆ, ಯಾವುದೇ ರೋಗದಿಂದ ಮೊತ್ತಮೊದಲು ಸೋಂಕಿತನಾದ ವ್ಯಕ್ತಿಯನ್ನು &amp;lsquo;ಪೇಶೆಂಟ್ ಜ಼ೀರೋ&amp;rsquo; ಎಂದು ಗುರುತಿಸಲಾಗುತ್ತದೆ. ಹೀಗೆ ನಿರ್ದಿಷ್ಟ ವ್ಯಕ್ತಿಯೊಬ್ಬನನ್ನು ಗುರುತಿಸುವುದು ಆತನ ಬಗೆಗಿನ ಜನಾಕ್ರೋಶಕ್ಕೆ ಕಾರಣವಾಗುವ ಅಪಾಯವಿರುವುದರಿಂದ ಈ ಹೆಸರಿನ ಬದಲು &amp;lsquo;ಇಂಡೆಕ್ಸ್ ಕೇಸ್&amp;rsquo; ಎಂಬ ಉಲ್ಲೇಖವನ್ನು (ನಿರ್ದಿಷ್ಟ ರೋಗದ ಮೊದಲ ದಾಖಲಿತ ಪ್ರಕರಣ ಎಂಬ ಅರ್ಥದಲ್ಲಿ) ಬಳಸುವ ಅಭ್ಯಾಸವೂ ಇದೆ.</description>
    </item>
    
    <item>
      <title>ಸೂಪರ್ ಸ್ಪ್ರೆಡರ್ ಅಂದರೆ ಯಾರು?</title>
      <link>https://ejnana.github.io/coronalogy/01-prathamika-parichaya/006/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/006/</guid>
      <description>ವ್ಯಕ್ತಿಯಿಂದ ವ್ಯಕ್ತಿಗೆ ಹರಡುವ ಸಾಂಕ್ರಾಮಿಕ ರೋಗಗಳ ನಿಯಂತ್ರಣ ಸವಾಲಿನ ಕೆಲಸ. ಸೋಂಕುಪೀಡಿತ ವ್ಯಕ್ತಿಯಿಂದ ಆ ಸೋಂಕು ಬೇರೆಯವರಿಗೆ ಹರಡುವ ಸಾಧ್ಯತೆ ಜಾಸ್ತಿ ಇದ್ದರಂತೂ ಪರಿಸ್ಥಿತಿಯನ್ನು ನಿಭಾಯಿಸುವುದು ಇನ್ನಷ್ಟು ಕಷ್ಟವಾಗುತ್ತದೆ.
ಒಂದು ಗುಂಪಿನಲ್ಲಿರುವ ಎಲ್ಲರೂ ಸೋಂಕಿಗೆ ಒಳಗಾಗುವ ಸಾಧ್ಯತೆ ಇದ್ದಾಗ, ಆ ಸೋಂಕು ಒಬ್ಬ ರೋಗಿಯಿಂದ ಬೇರೆ ಎಷ್ಟು ಜನಕ್ಕೆ ನೇರವಾಗಿ ಹರಡಬಲ್ಲದು ಎನ್ನುವುದರ ಅಂದಾಜನ್ನು ಅದರ &amp;lsquo;ಬೇಸಿಕ್ ರೀಪ್ರೊಡಕ್ಷನ್ ನಂಬರ್&amp;rsquo; (R0) ಸೂಚಿಸುತ್ತದೆ. ಈ ಸಂಖ್ಯೆ ಜಾಸ್ತಿಯಿದ್ದಷ್ಟೂ ರೋಗ ಹರಡುವ ಸಾಧ್ಯತೆ ಹೆಚ್ಚು.
ಕೆಲವೊಮ್ಮೆ, ಇಂತಹ ಎಲ್ಲ ಲೆಕ್ಕಾಚಾರಗಳನ್ನೂ ಮೀರಿ, ಒಬ್ಬನೇ ರೋಗಿ ದೊಡ್ಡ ಸಂಖ್ಯೆಯ ವ್ಯಕ್ತಿಗಳಿಗೆ ಸೋಂಕು ತಗುಲಿಸಿಬಿಡಬಹುದು. ಸಾಮಾನ್ಯಕ್ಕಿಂತ ಹೆಚ್ಚು ಪ್ರಮಾಣದಲ್ಲಿ ರೋಗದ ಸೋಂಕನ್ನು ಇತರರಿಗೆ ತಗುಲಿಸುವ ಇಂತಹ ರೋಗಿಗಳನ್ನು &amp;lsquo;ಸೂಪರ್ ಸ್ಪ್ರೆಡರ್&#39;ಗಳೆಂದು ಗುರುತಿಸಲಾಗುತ್ತದೆ.</description>
    </item>
    
    <item>
      <title>ಹಾಟ್‌ಸ್ಪಾಟ್ ಅಂದರೇನು?</title>
      <link>https://ejnana.github.io/coronalogy/01-prathamika-parichaya/007/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/007/</guid>
      <description>ನಮ್ಮ ಮೊಬೈಲ್ ಫೋನಿನ ಅಂತರಜಾಲ ಸಂಪರ್ಕವನ್ನು ಇತರರೊಡನೆ ಹಂಚಿಕೊಳ್ಳಲು ಅದನ್ನು &amp;lsquo;ಹಾಟ್‌ಸ್ಪಾಟ್&amp;rsquo; ಮಾಡಿಕೊಳ್ಳುವುದು ನಮಗೆ ಗೊತ್ತು. ಆದರೆ ಈ ಪದಕ್ಕೆ ಇನ್ನೂ ಒಂದು ಅರ್ಥ ಇದೆ: ಮಹತ್ವದ ಯಾವುದಾದರೂ ಘಟನೆ, ಅಪಾಯ ಅಥವಾ ಹಿಂಸಾಚಾರ ನಡೆದಿರುವ ಪ್ರದೇಶವನ್ನು ಹಾಟ್‌ಸ್ಪಾಟ್ ಎಂದು ಕರೆಯುತ್ತಾರೆ.
ಕೋವಿಡ್-೧೯ ಜಾಗತಿಕ ಸೋಂಕಿನ ಸಂದರ್ಭದಲ್ಲಿ, ಆ ರೋಗ ಕಾಣಿಸಿಕೊಂಡಿರುವ ಅಥವಾ ಹರಡುತ್ತಿರುವ ಪ್ರದೇಶಗಳನ್ನು &amp;lsquo;ಹಾಟ್‌ಸ್ಪಾಟ್&amp;rsquo; ಎಂಬ ಹೆಸರಿನಿಂದ ಗುರುತಿಸಲಾಗುತ್ತಿದೆ.
ಹೀಗೆ ರೋಗ ಕಾಣಿಸಿಕೊಂಡಿರುವ ಪ್ರದೇಶದ ಆಸುಪಾಸಿನಲ್ಲಿ ಅದು ಹರಡದಂತೆ ಕಟ್ಟುನಿಟ್ಟಿನ ಕ್ರಮಗಳನ್ನು ಕೈಗೊಳ್ಳಬೇಕಾಗುತ್ತದೆ. ಇದಕ್ಕಾಗಿ, ಕೋವಿಡ್-೧೯ ರೋಗಿಗಳು ಕಂಡುಬಂದಿರುವ ಸ್ಥಳದ ಸುತ್ತಲಿನ ನಿರ್ದಿಷ್ಟ ಪ್ರದೇಶವನ್ನು &amp;lsquo;ಕಂಟೈನ್‌ಮೆಂಟ್ ಜ಼ೋನ್&amp;rsquo; (ನಿಯಂತ್ರಿತ ವಲಯ) ಎಂದು ಪರಿಗಣಿಸಲಾಗುತ್ತದೆ. ರೋಗಪೀಡಿತರು ಎಲ್ಲಿ ಪತ್ತೆಯಾಗಿದ್ದಾರೆ (ಅಪಾರ್ಟ್‌ಮೆಂಟ್, ಪ್ರತ್ಯೇಕ ಮನೆ, ಕೊಳೆಗೇರಿ ಇತ್ಯಾದಿ) ಎನ್ನುವುದರ ಆಧಾರದ ಮೇಲೆ ಈ ವಲಯದ ವಿಸ್ತೀರ್ಣವನ್ನು ನಿಗದಿಪಡಿಸಲಾಗುತ್ತದೆ.</description>
    </item>
    
    <item>
      <title>ಕಮ್ಯೂನಿಟಿ ಟ್ರಾನ್ಸ್‌ಮಿಶನ್ ಅಂದರೇನು?</title>
      <link>https://ejnana.github.io/coronalogy/01-prathamika-parichaya/008/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/008/</guid>
      <description>ಕೋವಿಡ್-೧೯ ಸೋಂಕಿತರು ಕೆಮ್ಮಿದಾಗ ಅಥವಾ ಸೀನಿದಾಗ ಅವರ ಮೂಗು-ಬಾಯಿಗಳಿಂದ ಹೊರಬರುವ ಸಣ್ಣ ಹನಿಗಳಲ್ಲಿ ಕೊರೊನಾವೈರಸ್ ಇರಬಹುದು, ಮತ್ತು ನಮ್ಮ ಸಂಪರ್ಕಕ್ಕೆ ಬಂದಾಗ ಅದು ನಮ್ಮಲ್ಲೂ ರೋಗವನ್ನು ಉಂಟುಮಾಡಬಲ್ಲದು. ಹತ್ತಿರ ನಿಂತು ಮಾತನಾಡುವಾಗಲೂ ಹೀಗೆ ರೋಗ ಹರಡುವುದು ಸಾಧ್ಯ ಎನ್ನಲಾಗಿದೆ.
ಹೀಗೆ ಯಾವುದೋ ಒಂದು ಮಾರ್ಗದಲ್ಲಿ ರೋಗ ಒಬ್ಬರಿಂದ ಮತ್ತೊಬ್ಬರಿಗೆ ಹರಡಿದ್ದು ಪತ್ತೆಯಾದಾಗ, ವೈದ್ಯರು ಮತ್ತು ಅಧಿಕಾರಿಗಳು ಅದು ಯಾರಿಂದ ಬಂದಿರಬಹುದು ಎಂದು ಪತ್ತೆಮಾಡಲು ಪ್ರಯತ್ನಿಸುತ್ತಾರೆ. &amp;lsquo;ಕಾಂಟ್ಯಾಕ್ಟ್ ಟ್ರೇಸಿಂಗ್&amp;rsquo; ಪ್ರಕ್ರಿಯೆಯ ಮೂಲಕ ಸೋಂಕಿತರ ಸಂಪರ್ಕಕ್ಕೆ ಬಂದಿರುವ ಎಲ್ಲರನ್ನೂ ಗುರುತಿಸಿ ಅವರ ಆರೋಗ್ಯದ ಮೇಲೆ ನಿಗಾ ಇಡುತ್ತಾರೆ.
ಕೋವಿಡ್-೧೯ ಸೋಂಕಿತರು ಹಾಗೂ ಶಂಕಿತರನ್ನು ಸಾಧ್ಯವಾದಷ್ಟೂ ಬೇಗ ಗುರುತಿಸುವ ಮೂಲಕ ರೋಗ ಹರಡುವುದನ್ನು ನಿಧಾನಿಸುವುದು ಈ ಪ್ರಕ್ರಿಯೆಯ ಉದ್ದೇಶ.</description>
    </item>
    
    <item>
      <title>ಕೋವಿಡ್-೧೯ ಹರಡುವಿಕೆಯ ನಾಲ್ಕು ಹಂತಗಳು</title>
      <link>https://ejnana.github.io/coronalogy/01-prathamika-parichaya/009/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/01-prathamika-parichaya/009/</guid>
      <description>ಕೋವಿಡ್-೧೯ ಹರಡುವಿಕೆಯ ಹಂತಗಳ ಬಗ್ಗೆ ನಾವು ಆಗಿಂದಾಗ್ಗೆ ಕೇಳುತ್ತಿದ್ದೇವೆ. ಇಂತಹ ಪ್ರತಿಯೊಂದು ಹಂತವೂ ಅದರ ಪ್ರಸಾರಣೆಯನ್ನು ಕುರಿತ ನಿರ್ದಿಷ್ಟ ಪರಿಸ್ಥಿತಿಯನ್ನು ಸೂಚಿಸುತ್ತದೆ.
ಒಂದು ಪ್ರದೇಶದಲ್ಲಿ ರೋಗ ಮೊದಲಿಗೆ ಕಾಣಿಸಿಕೊಳ್ಳುವುದು ಮೊದಲ ಹಂತ. ಈ ಹಂತದಲ್ಲಿ ಆ ಪ್ರದೇಶದಲ್ಲಿರುವ ಜನರಲ್ಲಿ, ಅಥವಾ ಅಲ್ಲಿಗೆ ಹೋಗಿ ಬಂದವರಲ್ಲಿ ಮಾತ್ರ ರೋಗ ಕಾಣಿಸಿಕೊಳ್ಳುವುದು ಸಾಧ್ಯ.
ರೋಗಪೀಡಿತರ ಆಸುಪಾಸಿನಲ್ಲಿ ರೋಗ ಒಬ್ಬರಿಂದ ಒಬ್ಬರಿಗೆ ಹರಡಲು ಶುರುವಾಗುವುದು ಎರಡನೇ ಹಂತ. ಇದನ್ನು ಸ್ಥಳೀಯ ಪ್ರಸಾರಣೆ (ಲೋಕಲ್ ಟ್ರಾನ್ಸ್‌ಮಿಶನ್) ಎಂದು ಕರೆಯುತ್ತಾರೆ. ಈ ಹಂತದಲ್ಲಿ ರೋಗಪೀಡಿತರಿಗೆ ಸೋಂಕು ಎಲ್ಲಿಂದ ಬಂತು ಎನ್ನುವುದನ್ನು ಪತ್ತೆಮಾಡುವುದು, ನಿಯಂತ್ರಣ ಕ್ರಮಗಳನ್ನು ಕೈಗೊಳ್ಳುವುದು ಸಾಧ್ಯ.
ಸೋಂಕು ಇಡೀ ಸಮುದಾಯದಲ್ಲಿ ಹರಡಿ, ಯಾರಿಗೆ ಯಾರಿಂದ ಸೋಂಕು ತಗುಲಿದೆಯೆಂದು ಗುರುತಿಸಲು ಸಾಧ್ಯವಾಗದಿರುವುದು ಮೂರನೆಯ ಹಂತ.</description>
    </item>
    
  </channel>
</rss>
