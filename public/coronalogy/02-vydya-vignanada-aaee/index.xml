<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ವೈದ್ಯವಿಜ್ಞಾನದ ಅಆಇಈ on Ejnana</title>
    <link>https://ejnana.github.io/coronalogy/02-vydya-vignanada-aaee/</link>
    <description>Recent content in ವೈದ್ಯವಿಜ್ಞಾನದ ಅಆಇಈ on Ejnana</description>
    <generator>Hugo -- gohugo.io</generator>
    <language>kn</language>
    <lastBuildDate>Fri, 04 Sep 2020 13:34:02 +0530</lastBuildDate><atom:link href="https://ejnana.github.io/coronalogy/02-vydya-vignanada-aaee/index.xml" rel="self" type="application/rss+xml" />
    <item>
      <title>ಆರ್-ನಾಟ್ ಅಂದರೇನು?</title>
      <link>https://ejnana.github.io/coronalogy/02-vydya-vignanada-aaee/001/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/001/</guid>
      <description>ಯಾವುದೇ ಸೋಂಕಿನಿಂದ ಬಾಧಿತನಾದ ಒಬ್ಬ ವ್ಯಕ್ತಿಯಿಂದ ಅದು ಬೇರೆ ಎಷ್ಟು ಜನರಿಗೆ ಹರಡಬಲ್ಲದು ಎನ್ನುವುದು ತಿಳಿದರೆ, ಆ ರೋಗ ಎಷ್ಟು ವ್ಯಾಪಕವಾಗಿ ಹರಡಬಹುದೆಂದು ಅಂದಾಜಿಸಬಹುದು ಮತ್ತು ಅದನ್ನು ತಡೆಯಲು ಬೇಕಾದ ಕಾರ್ಯಕ್ರಮಗಳನ್ನೂ ರೂಪಿಸಬಹುದು.
ಇದಕ್ಕಾಗಿ ಬಳಕೆಯಾಗುವುದೇ ಆ ರೋಗದ &amp;lsquo;ಬೇಸಿಕ್ ರೀಪ್ರೊಡಕ್ಷನ್ ನಂಬರ್&amp;rsquo; ಅಥವಾ &amp;lsquo;ಆರ್-ನಾಟ್&amp;rsquo; (R0) ಎಂಬ ಸಂಖ್ಯೆ. ಒಂದು ಗುಂಪಿನಲ್ಲಿರುವ ಎಲ್ಲರೂ ಸೋಂಕಿಗೆ ಒಳಗಾಗುವ ಸಾಧ್ಯತೆ ಇದ್ದಾಗ, ಆ ಸೋಂಕು ಒಬ್ಬ ರೋಗಿಯಿಂದ ಬೇರೆ ಎಷ್ಟು ಜನಕ್ಕೆ ನೇರವಾಗಿ ಹರಡಬಲ್ಲದು ಎನ್ನುವುದನ್ನು ಇದು ಸೂಚಿಸುತ್ತದೆ.
ಯಾವುದೇ ರೋಗದ R0 ೧ಕ್ಕಿಂತ ಜಾಸ್ತಿಯಿದ್ದರೆ ಅದು ಹರಡುವ ಸಾಧ್ಯತೆ ಹೆಚ್ಚು, ೧ಕ್ಕಿಂತ ಕಡಿಮೆಯಿದ್ದರೆ ಹಾಗೆ ಹರಡುವ ಸಾಧ್ಯತೆ ಕಡಿಮೆ. ರೋಗವೊಂದರ R0 ೦.</description>
    </item>
    
    <item>
      <title>ಫೋಮೈಟ್ ಅಂದರೇನು?</title>
      <link>https://ejnana.github.io/coronalogy/02-vydya-vignanada-aaee/002/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/002/</guid>
      <description>ಕೋವಿಡ್-೧೯ ಬಾಧಿತರಿಂದ ಮಾತ್ರವೇ ಅಲ್ಲ, ಅವರ ಸಂಪರ್ಕಕ್ಕೆ ಬಂದ ವಸ್ತುಗಳ ಮೂಲಕವೂ ಆ ರೋಗಕ್ಕೆ ಕಾರಣವಾಗುವ ಕೊರೊನಾವೈರಸ್ ಬೇರೆಯವರಿಗೆ ಹರಡಬಹುದು. ರೋಗಪೀಡಿತರು ಕೆಮ್ಮಿದಾಗ ಅಥವಾ ಸೀನಿದಾಗ ಅವರ ಮೂಗು-ಬಾಯಿಯಿಂದ ಹೊರಬರುವ ಸಣ್ಣ ಹನಿಗಳು ಅಕ್ಕಪಕ್ಕದ ವಸ್ತುಗಳ ಮೇಲೆ ಬಿದ್ದರೆ, ಆನಂತರ ಆ ವಸ್ತುಗಳನ್ನು ಮುಟ್ಟುವ ನಮಗೂ ರೋಗ ಬರುವುದು ಸಾಧ್ಯ.
ಇಂತಹ ವಸ್ತುಗಳನ್ನು &amp;lsquo;ಫೋಮೈಟ್&#39;ಗಳೆಂದು ಕರೆಯುತ್ತಾರೆ. ಬಾಗಿಲು, ಅದರ ಹಿಡಿ, ಮೆಟ್ಟಿಲ ಪಕ್ಕದ ಕಂಬಿ, ಲಿಫ್ಟಿನ ಗುಂಡಿ, ಎಟಿಎಂ ಪರದೆ ಸೇರಿದಂತೆ ಯಾವುದೇ ಮೇಲ್ಮೈ ಸಂಭಾವ್ಯ ಫೋಮೈಟ್‌ ಆಗಿರಬಹುದು. ಇಂತಹ ಮೇಲ್ಮೈಗಳನ್ನು ಮುಟ್ಟಿ ಅದೇ ಕೈಯಿಂದ ನಮ್ಮ ಕಣ್ಣು, ಮೂಗು ಅಥವಾ ಬಾಯಿಯನ್ನೂ ಮುಟ್ಟಿಕೊಂಡರೆ ಅಲ್ಲಿರಬಹುದಾದ ಕೊರೊನಾವೈರಸ್‌ ನಮ್ಮನ್ನೂ ಬಾಧಿಸಬಹುದು.</description>
    </item>
    
    <item>
      <title>ಜ಼ೂನಾಟಿಕ್ ಕಾಯಿಲೆಗಳು</title>
      <link>https://ejnana.github.io/coronalogy/02-vydya-vignanada-aaee/003/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/003/</guid>
      <description>ಪ್ರಾಣಿ-ಪಕ್ಷಿಗಳ ಜೊತೆಗಿನ ಮನುಷ್ಯರ ಸಂಬಂಧ ಸಂಕೀರ್ಣವಾದದ್ದು. ನಮ್ಮ ಒಡನಾಡಿಗಳಾಗಿರುವುದರಿಂದ ಪ್ರಾರಂಭಿಸಿ ನಮ್ಮ ಕೆಲಸಗಳನ್ನು ಸುಲಭಮಾಡುವವರೆಗೆ, ವೈಜ್ಞಾನಿಕ ಸಂಶೋಧನೆಗಳಲ್ಲಿ ನೆರವಾಗುವುದರಿಂದ ನಮಗೆ ಆಹಾರ ಒದಗಿಸುವವರೆಗೆ ಹಲವು ವಿಧಗಳಲ್ಲಿ ಅವು ನೆರವಾಗುತ್ತವೆ.
ಇಷ್ಟೆಲ್ಲ ವ್ಯಾಪಕವಾದ ಸಂಪರ್ಕದಿಂದಾಗಿ ಕೆಲವೊಮ್ಮೆ ಅಪಾಯಕಾರಿ ರೋಗಗಳೂ ಪ್ರಾಣಿ-ಪಕ್ಷಿಗಳಿಂದ ಮನುಷ್ಯರಿಗೆ ಹರಡಬಹುದು. ಅವುಗಳಲ್ಲಿರುವ ರೋಗಕಾರಕ ಬ್ಯಾಕ್ಟೀರಿಯಾ, ಫಂಗಸ್, ವೈರಸ್ ಅಥವಾ ಇನ್ನಿತರ ಪರಾವಲಂಬಿಗಳು ಮನುಷ್ಯರ ದೇಹ ಸೇರಿದಾಗ ಇಂತಹ ರೋಗಗಳು ಕಾಣಿಸಿಕೊಳ್ಳುತ್ತವೆ. ಈ ಬಗೆಯಲ್ಲಿ ಹರಡುವ ಯಾವುದೇ ರೋಗವನ್ನು &amp;lsquo;ಜ಼ೂನಾಟಿಕ್ ಕಾಯಿಲೆ&amp;rsquo; ಅಥವಾ &amp;lsquo;ಜ಼ೂನೋಸಿಸ್&amp;rsquo; ಎಂದು ಕರೆಯುತ್ತಾರೆ. ಮನುಷ್ಯರನ್ನು ಬಾಧಿಸುವ ಬಹುಪಾಲು ಕಾಯಿಲೆಗಳು ಇದೇ ಗುಂಪಿಗೆ ಸೇರಿದವು.
ಊರಿನ ಅಥವಾ ಕಾಡಿನ ಪ್ರಾಣಿ-ಪಕ್ಷಿಗಳ ಪ್ರತ್ಯಕ್ಷ ಅಥವಾ ಪರೋಕ್ಷ ಸಂಪರ್ಕದಿಂದ ಜ಼ೂನಾಟಿಕ್ ಕಾಯಿಲೆಗಳು ಮನುಷ್ಯರನ್ನು ಬಾಧಿಸಬಹುದು.</description>
    </item>
    
    <item>
      <title>ಇನ್‌ಕ್ಯುಬೇಶನ್ ಪೀರಿಯಡ್</title>
      <link>https://ejnana.github.io/coronalogy/02-vydya-vignanada-aaee/004/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/004/</guid>
      <description>ಮೊಟ್ಟೆಗೆ ಕಾವು ಕೊಟ್ಟು ಮರಿ ಮಾಡುವ ಪ್ರಕ್ರಿಯೆಗೆ ಇನ್‌ಕ್ಯುಬೇಶನ್ ಎಂಬ ಹೆಸರಿದೆ. ಈ ಪ್ರಕ್ರಿಯೆಗೆ ಬೇಕಾಗುವ ಅವಧಿಯೇ ಇನ್‌ಕ್ಯುಬೇಶನ್ ಪೀರಿಯಡ್. ಹೊಸ ಅಭಿಪ್ರಾಯ-ಆಲೋಚನೆಗಳ ಮನನಕಾಲವನ್ನೂ ಇದೇ ಹೆಸರಿನಿಂದ ಗುರುತಿಸುತ್ತಾರೆ. ಪ್ರಾರಂಭಿಕ ಹಂತದಲ್ಲಿ ಅಗತ್ಯವಿರುವ ನೆರವು ನೀಡುವ ಮೂಲಕ ನವೋದ್ಯಮಗಳನ್ನು ಬೆಳೆಸುವುದಕ್ಕೂ ಇನ್‌ಕ್ಯುಬೇಶನ್ ಎಂದೇ ಹೆಸರು.
ಸಾಂಕ್ರಾಮಿಕ ರೋಗಗಳ ವಿಷಯದಲ್ಲೂ ಈ ಹೆಸರಿನ ಬಳಕೆ ಇದೆ. ನಿರ್ದಿಷ್ಟ ರೋಗದ ಸೋಂಕು ವ್ಯಕ್ತಿಯೊಬ್ಬರಿಗೆ ತಾಗಿದಂದಿನಿಂದ ಅವರಲ್ಲಿ ರೋಗಲಕ್ಷಣಗಳು ಪ್ರಕಟವಾಗುವವರೆಗಿನ ಕಾಲಾವಧಿಯನ್ನು ಇನ್‌ಕ್ಯುಬೇಶನ್ ಪೀರಿಯಡ್ (ಪರಿಪಾಕ ಅವಧಿ) ಎಂದು ಕರೆಯುತ್ತಾರೆ. ಯಾವುದೇ ರೋಗಕಾರಕವು ರೋಗಿಯ ದೇಹದಲ್ಲಿ ರೋಗಲಕ್ಷಣಗಳನ್ನು ಉಂಟುಮಾಡುವ ಮಟ್ಟಕ್ಕೆ ಬೆಳೆಯಲು ಬೇಕಾದ ಅವಧಿ ಇದು.
ಬೇರೆಬೇರೆ ರೋಗಗಳ ಇನ್‌ಕ್ಯುಬೇಶನ್ ಪೀರಿಯಡ್ ಬೇರೆಬೇರೆ ಇರಬಹುದು.</description>
    </item>
    
    <item>
      <title>ಕೋಮಾರ್ಬಿಡಿಟಿ ಅಂದರೇನು?</title>
      <link>https://ejnana.github.io/coronalogy/02-vydya-vignanada-aaee/005/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/005/</guid>
      <description>ಕೋವಿಡ್-೧೯ರಿಂದಾಗಿ ನಿಧನರಾದ ಹಲವು ವ್ಯಕ್ತಿಗಳು ಅದರ ಹೊರತಾಗಿ ಬೇರೆ ಕಾಯಿಲೆಗಳಿಂದಲೂ ಬಳಲುತ್ತಿದ್ದರು ಎಂದು ಸುದ್ದಿಸಂಸ್ಥೆಗಳು ವರದಿಮಾಡಿರುವುದನ್ನು ನೀವು ನೋಡಿರಬಹುದು. ಹೀಗೆ ಯಾವುದೇ ವ್ಯಕ್ತಿಯನ್ನು ಒಂದಕ್ಕಿಂತ ಹೆಚ್ಚು ಸಂಖ್ಯೆಯ ಆರೋಗ್ಯ ಸಂಬಂಧಿ ಸಮಸ್ಯೆಗಳು ಏಕಕಾಲದಲ್ಲೇ ಬಾಧಿಸುವುದಕ್ಕೆ ವೈದ್ಯಕೀಯ ಪರಿಭಾಷೆಯಲ್ಲಿ comorbidity ಎಂದು ಹೆಸರು.
ನಿಘಂಟಿನಲ್ಲಿ morbid ಎಂಬ ಪದಕ್ಕೆ &amp;lsquo;ರೋಗಸೂಚಕ ಲಕ್ಷಣಗಳಿರುವ&amp;rsquo; ಎಂಬ ಅರ್ಥ ದೊರಕುತ್ತದೆ. ಹೀಗಿರುವ ಪರಿಸ್ಥಿತಿ morbidity - ರೋಗಗ್ರಸ್ತತೆ ಅಥವಾ ಅಸ್ವಸ್ಥತೆ. ಒಬ್ಬ ವ್ಯಕ್ತಿ ಏಕಕಾಲದಲ್ಲಿ ಒಂದಕ್ಕಿಂತ ಹೆಚ್ಚು ರೋಗಗಳಿಂದ ಅಸ್ವಸ್ಥನಾಗಿದ್ದರೆ ಅದೇ comorbidity. ಉದಾಹರಣೆಗೆ, ಒಬ್ಬ ವ್ಯಕ್ತಿಯಲ್ಲಿ ಅಧಿಕ ರಕ್ತದೊತ್ತಡ ಹಾಗೂ ಡಯಾಬಿಟಿಸ್ ಎರಡೂ ಇದ್ದರೆ ಅದು comorbidityಯ ಉದಾಹರಣೆ. ಈ ಪದವನ್ನು ಅಮೆರಿಕಾದ ವೈದ್ಯ ಆಲ್ವನ್ ರಿಚರ್ಡ್ ಫೈನ್‌ಸ್ಟೈನ್ ೧೯೭೦ರಲ್ಲಿ ಮೊದಲ ಬಾರಿಗೆ ಪರಿಚಯಿಸಿದರು ಎನ್ನಲಾಗಿದೆ.</description>
    </item>
    
    <item>
      <title>ಇಮ್ಯುನೋಕಾಂಪ್ರಮೈಸ್ಡ್ ಅಂದರೇನು?</title>
      <link>https://ejnana.github.io/coronalogy/02-vydya-vignanada-aaee/006/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/006/</guid>
      <description>ರೋಗಕಾರಕಗಳನ್ನು ವಿರೋಧಿಸಲು, ಅವುಗಳಿಂದ ಸೋಂಕು ತಟ್ಟದಿರುವಂತೆ ತಡೆಯಲು ಪ್ರಕೃತಿಯು ನಮ್ಮ ದೇಹದಲ್ಲಿ ಪ್ರತಿರಕ್ಷಣ ವ್ಯವಸ್ಥೆಯನ್ನು ರೂಪಿಸಿದೆ. ಇಮ್ಯೂನ್ ಸಿಸ್ಟಂ ಎಂದು ಕರೆಯುವುದು ಇದನ್ನೇ. ರೋಗಕಾರಕದ ಸೋಂಕಿಗೆ ಒಳಗಾಗದ ಸ್ಥಿತಿಯನ್ನು ಇಮ್ಯೂನಿಟಿ (ರೋಗರಕ್ಷೆ) ಎಂದು ಕರೆಯುತ್ತಾರೆ.
ವ್ಯಕ್ತಿಯೊಬ್ಬ ಆರೋಗ್ಯವಾಗಿದ್ದಾನೆ ಎಂದರೆ ಆತನ ಇಮ್ಯೂನಿಟಿ ಚೆನ್ನಾಗಿದೆಯೆಂದು ಅರ್ಥ. ಪ್ರತಿರಕ್ಷಣ ವ್ಯವಸ್ಥೆ ಸದೃಢವಾಗಿದ್ದ ಸಂದರ್ಭದಲ್ಲಿ ಅದೇ ಆತನ ಇಮ್ಯೂನಿಟಿ ಚೆನ್ನಾಗಿರುವಂತೆ ನೋಡಿಕೊಳ್ಳುತ್ತದೆ. ಇದು ಆಕ್ಟಿವ್ ಇಮ್ಯೂನಿಟಿ (ಸಕ್ರಿಯ ರೋಗರಕ್ಷೆ).
ಹಾಗಿಲ್ಲದೆ ವ್ಯಕ್ತಿಯ ರೋಗರಕ್ಷೆ ದುರ್ಬಲವಾಗಿದ್ದಾಗ ಆತನಲ್ಲಿ ಸೋಂಕುಗಳನ್ನು ವಿರೋಧಿಸುವ ಶಕ್ತಿಯೂ ಕಡಿಮೆಯಾಗುತ್ತದೆ. ಇಮ್ಯೂನಿಟಿ (ರೋಗರಕ್ಷೆ) ಕಾಂಪ್ರಮೈಸ್ ಆಗಿರುವ (ಕುಂದಿರುವ) ಇಂತಹ ವ್ಯಕ್ತಿಗಳನ್ನು &amp;lsquo;ಇಮ್ಯುನೋಕಾಂಪ್ರಮೈಸ್ಡ್&amp;rsquo; ಎಂದು ಗುರುತಿಸಲಾಗುತ್ತದೆ.
ಈ ಹಿಂದಿನ ಅಸ್ವಸ್ಥತೆಯಿಂದಾಗಿ ಅಥವಾ ಅದಕ್ಕಾಗಿ ತೆಗೆದುಕೊಂಡ-ತೆಗೆದುಕೊಳ್ಳುತ್ತಿರುವ ಔಷಧೋಪಚಾರದಿಂದಾಗಿ ಈ ಪರಿಸ್ಥಿತಿ ಉಂಟಾಗುವುದು ಸಾಧ್ಯ.</description>
    </item>
    
    <item>
      <title>SARI ಅಂದರೆ ಏನು?</title>
      <link>https://ejnana.github.io/coronalogy/02-vydya-vignanada-aaee/007/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/007/</guid>
      <description>ಕೋವಿಡ್-೧೯ ಜಾಗತಿಕ ಸೋಂಕಿನ ಸಂದರ್ಭದಲ್ಲಿ ಒಂದರ ಹಿಂದೆ ಒಂದರಂತೆ ಹೊಸ ಹೆಸರುಗಳು-ಪದಗಳು ನಮಗೆ ಕೇಳಲು ಸಿಗುತ್ತಿವೆ. ಇಂತಹ ಹೆಸರುಗಳಿಗೆ SARI ಒಂದು ಉದಾಹರಣೆ.
SARI ಎನ್ನುವುದು &amp;lsquo;ಸಿವಿಯರ್ ಅಕ್ಯೂಟ್ ರೆಸ್ಪಿರೇಟರಿ ಇನ್‌ಫೆಕ್ಷನ್&amp;rsquo; ಎಂಬ ಹೆಸರಿನ ಸಂಕ್ಷಿಪ್ತ ರೂಪ. ಹೆಸರೇ ಹೇಳುವಂತೆ ಇದು ಉಸಿರಾಟಕ್ಕೆ ತೊಂದರೆಮಾಡುವ ಗಂಭೀರ ಸೋಂಕು. ಹಲವು ಕೋವಿಡ್-೧೯ ಸೋಂಕಿತರ ಸಾವಿಗೆ ಕಾರಣವಾಗಿರುವ ಅಪಖ್ಯಾತಿಯೂ ಈ ಸೋಂಕಿಗೆ ಇದೆ.
ಜ್ವರ, ಒಣಕೆಮ್ಮು, ಮೈಕೈ ನೋವು ಮುಂತಾದ ಸಾಮಾನ್ಯ ರೋಗಲಕ್ಷಣಗಳು ಅನೇಕ ಬೇರೆಬೇರೆ ಕಾಯಿಲೆಗಳನ್ನು ಸೂಚಿಸಬಹುದು. ಹೀಗಾಗಿಯೇ ಇಂತಹ ರೋಗಲಕ್ಷಣಗಳು ಕಾಣಿಸಿಕೊಂಡಾಗ ಅಂತಹ ರೋಗಿಗೆ &amp;lsquo;ಇನ್‌ಫ್ಲುಯೆಂಜ಼ಾದಂತಹ ಕಾಯಿಲೆ&amp;rsquo; (ಇನ್‌ಫ್ಲುಯೆಂಜ಼ಾ-ಲೈಕ್ ಇಲ್‌ನೆಸ್, ILI) ಇದೆ ಎನ್ನಲಾಗುತ್ತದೆ. ಈ ಕಾಯಿಲೆ ಸಾಮಾನ್ಯ ನೆಗಡಿ ಆಗಿರಬಹುದು, ಅಥವಾ ಇನ್‌ಫ್ಲುಯೆಂಜ಼ಾ ಕೂಡ ಆಗಿರಬಹುದು.</description>
    </item>
    
    <item>
      <title>ರೋಗಲಕ್ಷಣ ಇಲ್ಲದ ರೋಗಿಗಳು!</title>
      <link>https://ejnana.github.io/coronalogy/02-vydya-vignanada-aaee/008/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/008/</guid>
      <description>ಜ್ವರ ಬಂದಿರಬಹುದು ಅನ್ನಿಸಿದಾಗ ಹಣೆ ಮುಟ್ಟಿ ನೋಡುವುದು ನಮ್ಮಲ್ಲಿ ಅನೇಕರ ಅಭ್ಯಾಸ. ಹಣೆ ಬೆಚ್ಚಗಿರುವುದು ಜ್ವರದ ರೋಗಲಕ್ಷಣ ಅಥವಾ &amp;lsquo;ಸಿಂಪ್ಟಮ್&amp;rsquo;. ಇದೇ ರೀತಿ ಜ್ವರ, ಸುಸ್ತು ಹಾಗೂ ಒಣ ಕೆಮ್ಮು ಕೋವಿಡ್-೧೯ರ ಸಾಮಾನ್ಯ ರೋಗಲಕ್ಷಣಗಳು.
ಯಾವುದೇ ವ್ಯಕ್ತಿಯಲ್ಲಿ ರೋಗದ ಲಕ್ಷಣಗಳು ಕಾಣಿಸಿಕೊಂಡರೆ ಆತನನ್ನು &amp;lsquo;ಸಿಂಪ್ಟಮ್ಯಾಟಿಕ್&amp;rsquo; (ರೋಗಲಕ್ಷಣ ಪ್ರದರ್ಶಿಸುವ) ರೋಗಿಯೆಂದು ಗುರುತಿಸಲಾಗುತ್ತದೆ. ಇಂತಹವರಿಗೆ ಸೂಕ್ತ ಚಿಕಿತ್ಸೆ ನೀಡಲು ಅವರಲ್ಲಿ ಕಾಣಸಿಗುವ ರೋಗಲಕ್ಷಣಗಳು ವೈದ್ಯರಿಗೆ ನೆರವಾಗುತ್ತವೆ. ಇಂತಹ ವ್ಯಕ್ತಿಗಳಿಂದ ಇತರರಿಗೆ ರೋಗದ ಸೋಂಕು ಹರಡಿದರೆ ಅದನ್ನು &amp;lsquo;ಸಿಂಪ್ಟಮ್ಯಾಟಿಕ್ ಟ್ರಾನ್ಸ್‌ಮಿಶನ್&amp;rsquo; ಎಂದು ಗುರುತಿಸಲಾಗುತ್ತದೆ.
ಸೋಂಕಿನಿಂದ ಬಾಧಿತರಾದರೂ ಕೆಲವು ರೋಗಿಗಳಲ್ಲಿ ಯಾವ ರೋಗಲಕ್ಷಣವೂ ಕಾಣಿಸದಿರಬಹುದು. ಇಂತಹ &amp;lsquo;ಎಸಿಂಪ್ಟಮ್ಯಾಟಿಕ್&amp;rsquo; (ರೋಗಲಕ್ಷಣ ಪ್ರದರ್ಶಿಸದ) ರೋಗಿಗಳಿಗೆ ಸೋಂಕು ತಗುಲಿರುವ ವಿಷಯ ತಿಳಿಯುವುದು ಪ್ರಯೋಗಾಲಯದಲ್ಲಿ ಪರೀಕ್ಷೆಗೆ ಒಳಪಟ್ಟಾಗ ಮಾತ್ರವೇ.</description>
    </item>
    
    <item>
      <title>ಪ್ರತಿಕಾಯ ಅಂದರೇನು?</title>
      <link>https://ejnana.github.io/coronalogy/02-vydya-vignanada-aaee/009/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/009/</guid>
      <description>ನಮ್ಮಲ್ಲಿ ರೋಗಗಳನ್ನು ಉಂಟುಮಾಡುವ ವೈರಸ್, ಬ್ಯಾಕ್ಟೀರಿಯಾ ಮುಂತಾದ ರೋಗಕಾರಕಗಳಲ್ಲಿ (ಪ್ಯಾಥೋಜೆನ್) &amp;lsquo;ಪ್ರತಿಜನಕ&amp;rsquo;ವೆಂಬ (ಆಂಟಿಜೆನ್) ಭಾಗವೂ ಇರುತ್ತದೆ. ರೋಗಕಾರಕವನ್ನು ನಮ್ಮ ದೇಹದ ಮೇಲೆ ದಾಳಿ ನಡೆಸುತ್ತಿರುವ ಶತ್ರುಸೈನಿಕ ಎಂದುಕೊಂಡರೆ, ಪ್ರತಿಜನಕವು ಆತನ ಸಮವಸ್ತ್ರ ಇದ್ದಹಾಗೆ. ಬೇರೆಬೇರೆ ದೇಶದ ಸೈನಿಕರಿಗೆ ಬೇರೆಬೇರೆ ಸಮವಸ್ತ್ರ ಇದ್ದಹಾಗೆ ಬೇರೆಬೇರೆ ರೋಗಕಾರಕಗಳಲ್ಲಿ ಬೇರೆಬೇರೆ ಪ್ರತಿಜನಕ ಇರುತ್ತದೆ.
ರೋಗಕಾರಕದ ದಾಳಿ ನಡೆದಾಗ ಅವುಗಳ ವಿರುದ್ಧ ಹೋರಾಡುವುದು, ಸೋಂಕು ತಗಲದಂತೆ ನೋಡಿಕೊಳ್ಳುವುದು ನಮ್ಮ ದೇಹದ ಪ್ರತಿರಕ್ಷಣ ವ್ಯವಸ್ಥೆಯ (ಇಮ್ಯೂನ್ ಸಿಸ್ಟಂ) ಕೆಲಸ. ರೋಗಕಾರಕದಲ್ಲಿರುವ ಪ್ರತಿಜನಕವನ್ನು ಗುರುತಿಸುವ ಮೂಲಕ ದಾಳಿ ಮಾಡಿರುವುದು ಯಾವ ರೋಗಕಾರಕವೆಂದು ಪತ್ತೆಮಾಡುವ ಈ ವ್ಯವಸ್ಥೆ, ಅದಕ್ಕೆ ತಕ್ಕುದಾದ ದೇಹರಕ್ಷಕ ಪದಾರ್ಥವನ್ನು ಉತ್ಪಾದಿಸುತ್ತದೆ. ಇದೇ ಪ್ರತಿಕಾಯ (ಆಂಟಿಬಾಡಿ). ಇದು ನಿರ್ದಿಷ್ಟ ರೋಗಕಾರಕದ ವಿರುದ್ಧ ಆಯುಧದಂತೆ ಕೆಲಸ ಮಾಡುತ್ತದೆ.</description>
    </item>
    
    <item>
      <title>ಹರ್ಡ್ ಇಮ್ಯೂನಿಟಿ ಅಂದರೇನು?</title>
      <link>https://ejnana.github.io/coronalogy/02-vydya-vignanada-aaee/010/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/010/</guid>
      <description>ಸಾಂಕ್ರಾಮಿಕ ರೋಗಗಳು ಒಬ್ಬರಿಂದ ಇನ್ನೊಬ್ಬರಿಗೆ ಹರಡುತ್ತವೆ. ರೋಗಕಾರಕಗಳ ಸೋಂಕು ತಟ್ಟದಂತೆ ನೋಡಿಕೊಳ್ಳುವ ಪ್ರತಿರಕ್ಷಣ ವ್ಯವಸ್ಥೆ (ಇಮ್ಯೂನ್ ಸಿಸ್ಟಂ) ಯಾರಲ್ಲಿ ಬಲಶಾಲಿಯಾಗಿರುವುದಿಲ್ಲವೋ ಅಂತಹವರಿಗೆ ರೋಗ ತಗಲುವ ಸಾಧ್ಯತೆ ಹೆಚ್ಚು. ಯಾವ ಗುಂಪುಗಳಲ್ಲಿ ಇಂತಹ ವ್ಯಕ್ತಿಗಳ ಸಂಖ್ಯೆ ಹೆಚ್ಚಿರುತ್ತದೋ ಅಲ್ಲಿ ರೋಗ ಹರಡುವ ಪ್ರಮಾಣವೂ ಜಾಸ್ತಿ ಇರುತ್ತದೆ.
ಇದಕ್ಕೆ ವ್ಯತಿರಿಕ್ತವಾಗಿ, ಒಂದು ಗುಂಪಿನ ಬಹಳಷ್ಟು ವ್ಯಕ್ತಿಗಳು ನಿರ್ದಿಷ್ಟ ಸೋಂಕಿನ ವಿರುದ್ಧ ರೋಗರಕ್ಷೆಯನ್ನು (ಇಮ್ಯೂನಿಟಿ) ಬೆಳೆಸಿಕೊಂಡರೆ? ಅಂತಹ ಗುಂಪುಗಳಲ್ಲಿ ರೋಗ ಹರಡುವ ಪ್ರಮಾಣ ಗಣನೀಯವಾಗಿ ಕಡಿಮೆಯಾಗುತ್ತದೆ. ಗುಂಪಿನ ಬಹಳಷ್ಟು ಜನರಲ್ಲಿ ರೋಗರಕ್ಷೆ ಉತ್ತಮವಾಗಿರುವುದರಿಂದ, ಇನ್ನುಳಿದವರ ಪ್ರತಿರಕ್ಷಣ ವ್ಯವಸ್ಥೆ ದುರ್ಬಲವಾಗಿದ್ದರೂ ಅವರಿಗೆ ರೋಗ ತಗಲುವ ಸಾಧ್ಯತೆ ಕಡಿಮೆಯೇ ಆಗಿರುತ್ತದೆ. ಸೋಂಕಿತರು ಹಾಗೂ ಪ್ರತಿರಕ್ಷಣ ವ್ಯವಸ್ಥೆ ದುರ್ಬಲವಾಗಿರುವವರ ನಡುವೆ ಉತ್ತಮ ರೋಗರಕ್ಷೆಯಿರುವ ವ್ಯಕ್ತಿಗಳು ಪ್ರತಿಬಂಧದಂತೆ (ಬ್ಯಾರಿಯರ್) ಕೆಲಸಮಾಡುವುದರಿಂದ ರೋಗ ಸುಲಭವಾಗಿ ಹರಡುವುದಿಲ್ಲ.</description>
    </item>
    
    <item>
      <title>ಲಸಿಕೆ ಅಂದರೇನು?</title>
      <link>https://ejnana.github.io/coronalogy/02-vydya-vignanada-aaee/011/</link>
      <pubDate>Fri, 04 Sep 2020 13:34:02 +0530</pubDate>
      
      <guid>https://ejnana.github.io/coronalogy/02-vydya-vignanada-aaee/011/</guid>
      <description>ಲಸಿಕೆ (ವ್ಯಾಕ್ಸಿನ್) ಎಂಬ ಹೆಸರು ನಮಗೆ ಹೊಸದೇನಲ್ಲ. ಮಗು ಹುಟ್ಟಿದಾಗಿನಿಂದಲೇ ಅದಕ್ಕೆ ಕಾಲಕಾಲಕ್ಕೆ ಲಸಿಕೆಗಳನ್ನು ನೀಡುವುದೂ ನಮಗೆ ಗೊತ್ತು.
ನಿರ್ದಿಷ್ಟ ರೋಗದ ವಿರುದ್ಧ ನಮ್ಮಲ್ಲಿ ರೋಗರಕ್ಷೆ (ಇಮ್ಯೂನಿಟಿ) ಬೆಳೆಸುವುದು ಅದಕ್ಕಾಗಿ ನೀಡಲಾಗುವ ಲಸಿಕೆಯ ಕೆಲಸ. ಆ ರೋಗದ ಸೋಂಕನ್ನು ಅನುಕರಿಸುವ ಮೂಲಕ ಅದು ಈ ಕೆಲಸವನ್ನು ಸಾಧಿಸುತ್ತದೆ.
ಹೀಗೆ ಸೋಂಕನ್ನು ಅನುಕರಿಸಲು ರೋಗಕಾರಕಗಳಲ್ಲಿರುವ ಪ್ರತಿಜನಕವನ್ನು (ಆಂಟಿಜೆನ್) ಲಸಿಕೆಗಳು ಸಣ್ಣ ಪ್ರಮಾಣದಲ್ಲಿ ನಮ್ಮ ದೇಹಕ್ಕೆ ಸೇರಿಸುತ್ತವೆ. ಇದರಿಂದ ಬಹಳಷ್ಟು ಸಾರಿ ನಮ್ಮಲ್ಲಿ ಅನಾರೋಗ್ಯವೇನೂ ಉಂಟಾಗುವುದಿಲ್ಲವಾದರೂ, ನಮ್ಮ ದೇಹದ ಪ್ರತಿರಕ್ಷಣ ವ್ಯವಸ್ಥೆ (ಇಮ್ಯೂನ್ ಸಿಸ್ಟಂ) ಆ ಪ್ರತಿಜನಕಕ್ಕೆ ಪ್ರತಿಯಾಗಿ ಪ್ರತಿಕಾಯಗಳನ್ನು (ಆಂಟಿಬಾಡಿ) ಉತ್ಪಾದಿಸುತ್ತದೆ.
ಉದ್ದೇಶಪೂರ್ವಕವಾದ ಈ ಸೋಂಕು ಬೇಗನೆ ವಾಸಿಯಾದರೂ, ಆ ಸೋಂಕಿನ ವಿರುದ್ಧ ನಡೆಸಿದ ಹೋರಾಟವನ್ನು ಪ್ರತಿರಕ್ಷಣ ವ್ಯವಸ್ಥೆ ನೆನಪಿಟ್ಟುಕೊಂಡಿರುತ್ತದೆ.</description>
    </item>
    
  </channel>
</rss>
